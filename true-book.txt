בס"ד 

אוסף ליקוטים מדברי תורה וחכמים ממגוון מקורות רובם יסודים ובסיסים ביהדות, ומהחסידות. 
שאספתי במהלך חזרתי בתשובה  .


משלי כט'
אַנְשֵׁי לָצוֹן יָפִיחוּ קִרְיָה וַחֲכָמִים יָשִׁיבוּ אָף. 
מצודות 
רוצה לאמר  שעל ידי אנשי לצון יהיה פח ומוקש על העיר ומידת הדין  הקשה, אבל ע"י החכמים ישוב אף ה' מעליהם אז יעוררו את העם בתשובה ויתפללו להשיב אף ורוגז ה' .

ספר המידות
צ. עַל יְדֵי צְדָקָה יִהְיֶה לְךָ הַרְחָבָה.


מדרש שוחר טוב  שמואל 
קהלת (ז' א ) 'טוב שם טוב משמן טוב' . 
שמן טוב בכסף שם טוב בחינם. שמן טוב לעשירים ,   שם טוב לעניים ולעשירים . שמן טוב מהלך מקיטון לטרקלין .  שם טוב מהלך מסוף העולם ועד סופו  .

מדרש רבה איכה רבתי
רַבִּי הוּנָא וְרַבִּי יִרְמְיָה בְּשֵׁם רַבִּי חִיָּא בַּר אַבָּא אָמְרֵי, כְּתִיב (ירמיה טז, יא): "וְאֹתִי עָזָבוּ וְאֶת תּוֹרָתִי לֹא שָׁמָרוּ "  הַלְוַאי אוֹתִי עָזָבוּ וְתוֹרָתִי שָׁמָרוּ, מִתּוֹךְ שֶׁהָיוּ מִתְעַסְּקִין בָּהּ הַמָּאוֹר שֶׁבָּהּ הָיָה מַחֲזִירָן לְמוּטָב. רַב הוּנָא אָמַר לְמֹד תּוֹרָה אַף עַל פִּי שֶׁלֹא לִשְׁמָהּ שֶׁמִּתּוֹךְ שֶׁלֹא לִשְׁמָה בָּא לִשְׁמָהּ.

גם שמשון הגיבור שהיה גבר שבגברים  בגלל שלקח אישה לשם זנות ,  היתה מענה אותו ומוציאה לו את הנשמה עד שקץ בחייו .


ברכות נד ע"א 
אמרו חכמים: הנכנס לכרך  מתפלל שתים, אחת בכניסתו, שיכנס בשלום, ואחת ביציאתו, שיצא בשלום. בן עזאי אומר: מתפלל ארבע תפילות, שתים בכניסתו, ושתים ביציאתו. שיכנס בשלום ויצא בשלום, וכן נותן הודאה על שעבר וצועק על העתיד .



זוהר בהעלותך 
וְעַל זֶה שָׁנִינוּ שֶׁיּוֹסֵף וְהָאָרוֹן וְהַשְּׁכִינָה הָיוּ הוֹלְכִים בַּמִּדְבָּר בְּיַחַד, וְכָל הָעוֹלָם הָיוּ אוֹמְרִים: מַה טִּיבָן שֶׁל שְׁנֵי אֲרוֹנוֹת הַלָּלוּ? וּמְשִׁיבִים לָהֶם: קִיֵּם זֶה מַה שֶּׁכָּתוּב בָּזֶה. קִיֵּם בְּוַדַּאי. זֶהוּ שֶׁכָּתוּב וְצַדִּיק יְסוֹד עוֹלָם, הוּא קִיּוּם הָעוֹלָם.

משלי כא
סוּס מוּכָן לְיוֹם מִלְחָמָה וְלַיהוָה הַתְּשׁוּעָה. 
מצודות 
"סוס" - עם כי מוכן הסוס ליום המלחמה לנוס בו בעת ירדפוהו, מ"מ ביד ה' היא התשועה; ואם לא יהיה נושע מעמו, שקר הסוס לתשועה.

תניא ליקוטי אמרים פרק כב' 
וּפֵרוּשׁ אֲחוֹרַיִם, כְּאָדָם הַנּוֹתֵן דָּבָר לְשֹוֹנְאוֹ שֶׁלֹּא בִּרְצוֹנוֹ, שֶׁמַּשְׁלִיכוֹ לוֹ כִּלְאַחַר כְּתֵפוֹ, כִּי מַחֲזִיר פָּנָיו מִמֶּנּוּ מִשִּׂנְאָתוֹ אוֹתוֹ. כָּךְ לְמַעְלָה, בְּחִינַת פָּנִים הוּא פְּנִימִית הָרָצוֹן הָעֶלְיוֹן וְחֶפְצוֹ הָאֲמִתִּי, אֲשֶׁר חָפֵץ ה' לְהַשְׁפִּיעַ חִיּוּת לְכָל הַקָּרוֹב אֵלָיו מִסִּטְרָא דִּקְדֻשָּׁה. אֲבָל הַסִּטְרָא אַחֲרָא וְהַטֻּמְאָה הִיא תּוֹעֲבַת ה' אֲשֶׁר שָׂנֵא, וְאֵינוֹ מַשְׁפִּיעַ לָהּ חִיּוּת מִפְּנִימִית הָרָצוֹן וְחֶפְצוֹ הָאֲמִתִּי אֲשֶׁר חָפֵץ בָּהּ חַס וְשָׁלוֹם, כִּי אִם כְּמַאן דְּשָׁדֵי בָּתַר כִּתְפּוֹי לְשֹוֹנְאוֹ שֶׁלֹּא בִּרְצוֹנוֹ, רַק כְּדֵי לְהַעֲנִישׁ אֶת הָרְשָׁעִים, וְלִתֵּן שָׂכָר טוֹב לַצַּדִּיקִים דְּאַכְפְּיָן לְסִטְרָא אַחֲרָא. וְזֶה נִקְרָא בְּחִינַת אֲחוֹרַיִם דְּרָצוֹן הָעֶלְיוֹן בָּרוּךְ הוּא.

זוהר נשא 
אָמַר רַבִּי שִׁמְעוֹן,  בְּשָׁעָה שֶׁאָמַר לוֹ הַקָּדוֹשׁ בָּרוּךְ הוּא (שמות ג) שַׁל נְעָלֶיךְ מֵעַל רַגְלֶיךְ, הִזְדַּעֲזַע הָהָר. אָמַר מִיכָאֵל לִפְנֵי הַקָּדוֹשׁ בָּרוּךְ הוּא: רִבּוֹנוֹ שֶׁל עוֹלָם, הֲתִרְצֶה לִסְתֹּר אָדָם? וַהֲרֵי כָּתוּב (בראשית ה) זָכָר וּנְקֵבָה בְּרָאָם וַיְבָרֶךְ אֹתָם, וְאֵין נִמְצֵאת הַבְּרָכָה אֶלָּא בְּמִי שֶׁהוּא זָכָר וּנְקֵבָה, וְאַתָּה אוֹמֵר לְהִפָּרֵד מֵאִשְׁתּוֹ?   אָמַר לוֹ: הֲרֵי קִיֵּם מֹשֶׁה פְּרִיָּה וּרְבִיָּה, כָּעֵת אֲנִי רוֹצֶה שֶׁיִּשָּׂא אֶת הַשְּׁכִינָה, וּבִשְׁבִילוֹ תֵרֵד הַשְּׁכִינָה לָדוּר עִמּוֹ. זֶהוּ שֶׁכָּתוּב עָלִיתָ לַמָּרוֹם שָׁבִיתָ שֶּׁבִי.


מדרש רבה לך  לך 
ויאמר ה' אל אברם
רבי ברכיה פתח:
(שם ח) אחות לנו קטנה ושדים אין לה וגו'.
אחות לנו קטנה, זה אברהם, שאיחה את כל באי העולם.
בר קפרא אמר: כזה שהוא מאחה את הקרע.  
אמר לו הקדוש ברוך הוא: אברהם! אהבת צדק ותשנא רשע וגו'
מחבריך מהו?
מחבריך מנח ועד אצלך י' דורות, ומכלם לא דברתי עם אחד מהם, אלא עמך:


ערוך השולחן אורח חיים 
כתב הסמ''ג בעשין מצוה י''ז:
מצות עשה לצדק את הדין על כל המאורע, שנאמר: ''וידעת עם לבבך, כי כאשר ייסר איש את בנו, ה' אלהיך מיסרך ''.

זוהר נשא 
לָמַדְנוּ, כָּל אָדָם שֶׁיֵּשׁ בּוֹ חֲסִידוּת, נִקְרָא מַלְאַךְ ה' צְבָאוֹת. זֶהוּ שֶׁכָּתוּב (מלאכי ב) כִּי שִׂפְתֵי כֹהֵן יִשְׁמְרוּ דַעַת וְתוֹרָה יְבַקְשׁוּ מִפִּיהוּ כִּי מַלְאַךְ ה' צְבָאוֹת הוּא.

איכה רבה ד'
ארבעה מלכים היו, מה שתבע זה לא תבע זה. ואלו הן: דוד ואסא, יהושפט וחזקיהו. דוד אמר (תהלים י"ח) ארדפה אויבי ואשיגם וגו' אמר לו הקדוש ברוך הוא: אני עושה כן. הדא הוא דכתיב: (שמואל א' ל') ויכם דוד מהנשף ועד הערב למחרתם מהו למחרתם? רבי יהושע בן לוי אמר: לשתי לילות ויום אחד. והיה הקדוש ברוך הוא מאיר לו בלילות בזיקין וברקים. כמה דתנינן תמן: על הזיקין ועל הזועות ועל הברקים. הדא הוא דכתיב: (תהלים י"ח) כי אתה תאיר נרי וגו'. עמד אסא ואמר: אין בי כח להרוג להם, אלא אני רודף אותם ואתה עושה. אמר לו: אני עושה. שנאמר: (ד"ה ב' י"ד) וירדפם אסא וגו' כי נשברו לפני ה' ולפני מחנהו וישאו שלל הרבה מאד. "לפני אסא" אין כתיב כאן, אלא, "לפני ה' ולפני מחנהו". עמד יהושפט ואמר: אני אין בי כח לא להרוג ולא לרדוף, אלא אני אומר שירה ואתה עושה. אמר לו הקדוש ברוך הוא אני עושה. שנאמר: (שם כ') ובעת החלו ברנה ותהלה וגו'. עמד חזקיהו ואמר: אני אין בי כח לא להרוג ולא לרדוף ולא לומר שירה. אלא אני ישן על מטתי ואתה עושה. אמר לו הקדוש ברוך הוא אני עושה. שנאמר: (מלכים ב' י"ט) ויהי בלילה ההוא ויצא מלאך ה' ויך במחנה אשור וגו'

איוב ל'
כח  קֹדֵר הִלַּכְתִּי, בְּלֹא חַמָּה;    קַמְתִּי בַקָּהָל אֲשַׁוֵּעַ.
כט  אָח, הָיִיתִי לְתַנִּים;    וְרֵעַ, לִבְנוֹת יַעֲנָה. 
רש"י 
"אח הייתי לתנים וגו'" - תנים ובנות יענה עסוקים בבכי כל ימיהם .

סנהדרין צג ע"ב
"ויען אחד מהנערים ויאמר הנה ראיתי בן לישי בית הלחמי ידע נגן וגבור חיל ואיש מלחמה ונבון דבר ואיש תאר וה' עמו" (שמואל א' טז, יח). 
אמר רב יהודה אמר רב: יודע נגן שיודע לישאל .  גבור שיודע להשיב . איש מלחמה שיודע לישא וליתן במלחמתה של תורה .  איש תואר שמראה פנים בהלכה .  ונבון דבר שמבין דבר מתוך דבר.  וה' עמו שהלכה כמותו בכל מקום .

זוהר נשא
וְהַמַּשְׂכִּילִים יָבִינוּ - מִצַּד הַבִּינָה, שֶׁהוּא עֵץ הַחַיִּים, בִּגְלָלָם נֶאֱמַר (דניאל יב) וְהַמַּשְׂכִּלִים יַזְהִרוּ כְּזֹּהַר הָרָקִיעַ, בְּחִבּוּר זֶה שֶׁלְּךְ, שֶׁהוּא סֵפֶר הַזֹּהַר, מִזֹּהַר הָאֵם הָעֶלְיוֹנָה תְּשׁוּבָה. בְּאֵלֶּה לֹא צָרִיךְ נִסָּיוֹן, וּמִשּׁוּם שֶׁעֲתִידִים יִשְׂרָאֵל לִטְעֹם מֵעֵץ הַחַיִּים, שֶׁהוּא סֵפֶר הַזֹּהַר הַזֶה, יֵצְאוּ בוֹ מֵהַגָּלוּת, וְיִתְקַיֵּם בָּהֶם (דברים לב) ה' בָּדָד יַנְחֶנּוּ וְאֵין עִמּוֹ אֵל נֵכָר.

זוהר נשא
וְאִם עוֹשָׂה כָּךְ (נוהגת בצניעות ) , מַה כָּתוּב? (תהלים קכח) בָּנֶיךְ כִּשְׁתִלֵי זֵיתִים. מַה זֶּה כִּשְׁתִלֵי זֵיתִים? מַה זַּיִת זֶה, בֵּין בַּסְּתָו בֵּין בַּקַּיִץ לֹא אוֹבְדִים עָלָיו, וְתָמִיד נִמְצֵאת בּוֹ חֲשִׁיבוּת יְתֵרָה עַל שְׁאָר הָאִילָנוֹת - כָּךְ בָּנֶיהָ יַעֲלוּ בַחֲשִׁיבוּת עַל שְׁאָר בְּנֵי הָעוֹלָם. וְלֹא עוֹד, אֶלָּא שֶׁבַּעְלָהּ מִתְבָּרֵךְ בַּכֹּל: בַּבְּרָכוֹת שֶׁלְּמַעְלָה, בַּבְּרָכוֹת שֶׁלְּמַטָּה, בְּעֹשֶׁר, בְּבָנִים וּבִבְנֵי בָנִים.

משלי טו'
טו,ה  " אֱוִיל--יִנְאַץ, מוּסַר אָבִיו;    וְשֹׁמֵר תּוֹכַחַת יַעְרִים.  "
מצודות 
"ינאץ" - ימאס את המוסר וממאן לקבלו.
"ושומר" - השומר בלבו את החכמה יתחכם בסופו.

תניא ליקוטי אמרים פרק ח' 
בְּחָכְמַת הָאֻמּוֹת, הוּא מַלְבִּישׁ וּמְטַמֵּא בְּחִינַת חָכְמָה בִּינָה וָדַעַת שֶׁבְּנַפְשׁוֹ הָאֱלֹהִית בְּטֻמְאַת קְלִפַּת נֹגַהּ שֶׁבְּחָכְמוֹת אֵלּוּ, שֶׁנָּפְלוּ שָׁמָּה בִּשְׁבִירַת הַכֵּלִים מִבְּחִינַת אֲחוֹרַיִם שֶׁל חָכְמָה דִּקְדֻשָּׁה, כַּיָּדוּעַ לְיוֹדְעֵי חֵ"ן. אֶלָּא אִם כֵּן עוֹשֶׂה אוֹתָן קַרְדֹּם לַחְתֹּךְ בָּהֶן, דְּהַיְנוּ כְּדֵי לְהִתְפַּרְנֵס מֵהֶן בְּרֶוַח לַעֲבֹד ה', אוֹ שֶׁיּוֹדֵעַ לְהִשְׁתַּמֵּשׁ בָּהֶן לַעֲבוֹדַת ה' אוֹ לְתוֹרָתוֹ, וְזֶהוּ טַעֲמוֹ שֶׁל הָרַמְבַּ"ם וְרַמְבַּ"ן זַ"ל וְסִיעָתָן שֶׁעָסְקוּ בָּהֶן. 

ליקוטי מוהר"ן ח"ב ב'
נִמְצָא שֶׁעִקָּר קִיּוּם וּשְׁלֵמוּת הַדִּבּוּר הוּא עַל יְדֵי הָאֱמֶת
שֶׁהוּא מֵאִיר בְּהַדִּבּוּר .

יונה ד'
וַיִּתְפַּלֵּל אֶל יְהוָה וַיֹּאמַר אָנָּה יְהוָה הֲלוֹא זֶה דְבָרִי עַד הֱיוֹתִי עַל אַדְמָתִי עַל כֵּן קִדַּמְתִּי לִבְרֹחַ תַּרְשִׁישָׁה כִּי יָדַעְתִּי כִּי אַתָּה אֵל חַנּוּן וְרַחוּם אֶרֶךְ אַפַּיִם וְרַב חֶסֶד וְנִחָם עַל הָרָעָה.  
רש"י 
הלא זה דברי – יודע אני שאם יחזרו בתשובה לא תחריבם, ואהיה שקרן בעיניהם:


משלי כה'
" כְּבֹד אֱלֹהִים הַסְתֵּר דָּבָר וּכְבֹד מְלָכִים חֲקֹר דָּבָר. "
רש"י
"כבוד אלהים הסתר דבר" - כגון מעשה מרכבה ומעשה בראשית
"וכבוד מלכים חקור דבר" - כשאתה דורש בכבוד מלכים או בכבוד חכמים שעשו סיגים לתורה  ובגזרות שגזרו בהם יש לך לחקור ולדרוש ולשאול טעם לדבר .

מסופר כאשר הביאו לראשונה את ספר התניא  אל  רבי לוי-יצחק מברדיצ'ב זצ"ל  אמר  איך הצליח המחבר להכניס אלוהים גדול כל כך בספר קטן כל כך .


איוב  לח'
'לֶאֱחֹז בְּכַנְפוֹת הָאָרֶץ וְיִנָּעֲרוּ רְשָׁעִים מִמֶּנָּה. '
רש"י
"לאחוז בכנפות הארץ" - כאדם שאוחז בכנפי הטלית ומנערה כן אני עתיד לאחוז בכנפותיה ולנער את הרשעים וכן הוא אומר וה' יטה את ידו וכשל עוזר (ישעיהו לא) כאדם האוחז בידו דבר ומטה ידו והוא נופל


ערוך השולחן אורח חיים 
מצות עשה להדבק בחכמים ובתלמידיהם כדי ללמד מעשיהם, שנאמר: ''ובו תדבקון''. וכי אפשר לו לאדם להדבק בשכינה, והרי אש אוכלה הוא? אלא הדבק בחכמים ובתלמידים (כתובות קיא א). והוי מתאבק בעפר רגליהם, ושותה בצמא את דבריהם. ונאמר: ''הולך את חכמים יחכם''. ונאמר: ''אשרי האיש אשר לא הלך בעצת רשעים...''.

זוהר נשא
וְסוֹד הַדָּבָר - (תהלים מב)' יוֹמָם יְצַוֶּה ה' חַסְדּוֹ' , זֶה חֶסֶד כֹּהֵן גָּדוֹל, שֶׁמִּיכָאֵל הוּא כֹּהֵן הֶדְיוֹט לְגַבֵּי רִבּוֹנוֹ, וְעִם כָּל זֶה שֶׁהֶדְיוֹט הוּא אֵצֶל רִבּוֹנוֹ - הוּא מֶלֶךְ חַיּוֹת הַקֹּדֶשׁ.

ליקוטי מוהר"ן ח"ב ח'
" וְעַל כֵּן צְרִיכִין לְחַפֵּשׂ וּלְבַקֵּשׁ מְאד אַחֲרֵי מַנְהִיג אֲמִתִּי לְהִתְקָרֵב אֵלָיו
כִּי כָל מַנְהִיג וּמַנְהִיג יֵשׁ לוֹ בְּחִינַת רוּחַ נְבוּאָה
וְגַם עַכְשָׁו שֶׁבָּטְלָה הַנְּבוּאָה
אַף עַל פִּי כֵן בְּהֶכְרֵחַ שֶׁיִּהְיֶה לְהַמַּנְהִיג בְּחִינַת: "רוּחַ אַחֶרֶת"
מַה שֶּׁאֵין נִמְצָא בִּשְׁאָר הֶהָמוֹן 
אַף עַל פִּי שֶׁעַכְשָׁו אֵין נִמְצָא רוּחַ נְבוּאָה, רוּחַ הַקּדֶשׁ מַמָּשׁ
אַף עַל פִּי כֵן בְּוַדַּאי יֵשׁ לוֹ בְּחִינַת רוּחַ אַחֶרֶת, הַנִּמְשָׁך מִן הַקְּדֻשָּׁה
מַה שֶּׁאֵין נִמְצָא בִּשְׁאָר הֶהָמוֹן
שֶׁזֶּהוּ גַם כֵּן בְּחִינַת רוּחַ הַקּדֶשׁ
אַף עַל פִּי שֶׁאֵינוֹ רוּחַ הַקּדֶשׁ מַמָּשׁ לֵידַע עֲתִידוֹת
אַף עַל פִּי כֵן הוּא בִּבְחִינַת רוּחַ הַקּדֶשׁ, רוּחַ נְבוּאָה
וְעַל יְדֵי בְּחִינַת הָרוּחַ הַקּדֶשׁ שֶׁיֵּשׁ לְהַמַּנְהִיג הָאֲמִתִּי
שֶׁהוּא בְּחִינַת רוּחַ נְבוּאָה
עַל יְדֵי זֶה
כָּל הַמִּתְקָרְבִים אֵלָיו נִתְחַזֵּק וְנִתְתַּקֵּן אֶצְלָם הָאֱמוּנָה הָאֲמִתִּית דִּקְדֻשָּׁה 
"
ע"כ ציטוט
כל מה שקשור להנהגה יכולים בהחלט להסתפק ברבינו ז"ל בעצמו   וגדולי אנשי שלומינו .

רבי נתן זצ"ל קרא את מגילת הסתרים של רבי נחמן זצ"ל . ולא מצא אזכור למלחמת גוג ומגוג . והסיק מכך שלא יהיה .

תנא דבי אליהו 
כיוצא בדבר אתה אומר, על ירבעם בן יואש שהוא היה בן אדם שהיה נוהג כבוד בנביאים. לכן אותם העמים מה שלא מסר הקב״ה לא ביד יהושע בן נון ולא ביד דוד מלך ישראל, מסר הקב״ה ביד ירבעם בן יואש


משלי יח'
מִדְיָנִים יַשְׁבִּית הַגּוֹרָל וּבֵין עֲצוּמִים יַפְרִיד.  
מצודות
בין המתחזקים במריבה יפריד הגורל, ולא יריבו עוד מעתה.

מדרש רבה 
ג' נביאים על ידי שהיתה נבואתן דברי קנתרין נתלה נבואתן בעצמן, ואלו הן, דברי קהלת, דברי עמוס דברי ירמיהו.  עמוס למה נקרא שמו עמוס ?  אמר רבי  פנחס שהיה עמוס בלשונו .

משלי ג'
ג,א  בְּנִי, תּוֹרָתִי אַל-תִּשְׁכָּח;    וּמִצְוֺתַי, יִצֹּר לִבֶּךָ.
ג,ב  כִּי אֹרֶךְ יָמִים, וּשְׁנוֹת חַיִּים--    וְשָׁלוֹם, יוֹסִיפוּ לָךְ.


הושע יד'
'אֶפְרַ֕יִם מַה־לִּ֥י ע֖וֹד לָעֲצַבִּ֑ים אֲנִ֧י עָנִ֣יתִי וַאֲשׁוּרֶ֗נּוּ אֲנִי֙ כִּבְר֣וֹשׁ רַעֲנָ֔ן מִמֶּ֖נִּי פֶּרְיְךָ֥ נִמְצָֽא'׃  
מלבי"ם 
גם אפרים שהם עבדו עבודה זרה  תחילה, יאמר אז "מה לי עוד לעצבים", ויכיר שאין בה ממש.

משלי  לג'
כִּי מִיץ חָלָב, יוֹצִיא חֶמְאָה--    וּמִיץ-אַף, יוֹצִיא דָם; וּמִיץ אַפַּיִם,    יוֹצִיא רִיב.
רש"י
"כי מיץ חלב" - כי כאשר תצא חמאה על ידי מיץ חלב, ודם על ידי מיץ החוטם.  כן יצא ריב על ידי מיץ אפים של כעס .


לכבוד הרב מוצפי שליט"א .  האם גם לגויים אחרי המוות יש עולם הבא?
תשובה:
אלו ששמרו שבע מצוות בני נח ונקראים חסידי אומות העולם, יש להם חלק לעולם הבא . זוהר משפטים  רמב"ם הרדב"ז ועוד .

משלי כט'
"רַבִּים, מְבַקְשִׁים פְּנֵי-מוֹשֵׁל;    וּמֵיְהוָה, מִשְׁפַּט-אִישׁ. "

ספר המידות
א. מִי שֶׁהוּא וַתְּרָן, אֵין עֲוֹנוֹתָיו יְכוֹלִין לְהַכְרִיעַ זְכֻיּוֹתָיו.

ספר המידות צדקה
לו. עַל יְדֵי צְדָקָה שֶׁתִּתֵּן, גַּם הַשָּׂרִים וְהַמְּלָכִים יִהְיוּ עִמְּךָ בְּשָׁלוֹם.
לז. עַל יְדֵי צְדָקָה לֹא יִשְׁמַע אָדָם חָמָס וְשׁוֹד וָשֶׁבֶר.
לח. עַל יְדֵי צְדָקָה זוֹכֶה אָדָם לְחֵן.
נב. מִי שֶׁמִּתְפַּלֵּל עַל חֲבֵרוֹ, נֶחְשָׁב לוֹ כִּצְדָקָה.

תהילים לה' 
"וַאֲנִי בַּחֲלוֹתָם לְבוּשִׁי שָׂק עִנֵּיתִי בַצּוֹם נַפְשִׁי וּתְפִלָּתִי עַל־חֵיקִי תָשׁוּב"
רש"י
'ותפילתי אל  חיקי תשוב' - כלומר: ואם יאמרו: לא עניתי נפשי אלא לרעתם , שיכבד עליהם חליים , תפלתי שהתפללתי עליהם תשוב אלי.


ליקוטי עצות 
קִימַת חֲצוֹת הוּא הַמְתָּקַת הַדִּינִים וְהוּא מְסֻגָּל כְּמוֹ פִּדְיוֹן: (לק”א סי’ קמ”ט)


ליקוטי עצות
כָּל הַנְהָגַת הַגַּלְגַּלִים, וְכָל הַנְהָגַת הָעוֹלָם, וְכָל הַבְּרָכוֹת וְהַהַשְׁפָּעוֹת – הַכֹּל תָּלוּי בִּשְׁמִירַת הַבְּרִית:  (תורה ל”א אות ב’ ג’)

יבמות טז ע"א
בימי רבי דוסא בן הרכינס התירו צרת הבת לאחים והיה הדבר קשה לחכמים מפני שחכם גדול היה ועיניו קמו מלבא לבית המדרש . מי ילך ויודיעו ?  אמר להן רבי יהושע אני אלך ואחריו מי  רבי אלעזר בן עזריה ואחריו מי רבי עקיבא הלכו ועמדו על פתח ביתו .  נכנסה שפחתו אמרה לו רבי חכמי ישראל באין אצלך !  אמר לה יכנסו . התחילו מסבבים אותו בהלכות עד שהגיעו לצרת הבת .  אמרו לו צרת הבת מהו ?  אמר להן מחלוקת בית שמאי ובית הלל .  הלכה כדברי מי ?  אמר להן הלכה כבית הלל .  אמרו לו והלא משמך אמרו הלכה כבית שמאי   . אמר להם דוסא שמעתם או בן הרכינס שמעתם ? אמרו ליה חיי רבי סתם שמענו .  אמר להם אח קטן יש לי בכור שטן הוא ויונתן שמו והוא מתלמידי שמאי והיזהרו שלא יקפח אתכם בהלכות .  אבל מעיד אני עלי שמים וארץ שעל מדוכה זו ישב חגי הנביא ואמר שלושה דברים:  צרת הבת אסורה . עמון ומואב מעשרים מעשר עני בשביעית .  ומקבלים גרים מן הקרדויין ומן התרמודים .

ספר המידות ממון
הַצְּנִיעוּת מְסֻגָּל לַעֲשִׁירוּת.

ברכות ה ע"א
אמר רבי יצחק כל הקורא קריאת שמע על מיטתו מזיקין בדילין הימנו שנאמר (איוב ה, ז) 'ובני רשף יגביהו עוף'


שיחות הר"ן  יז'
וְדַע שֶׁהַגְּדוֹלִים שֶׁהָיוּ בַּדּוֹרוֹת שֶׁלְּפָנֵינוּ
דְּהַיְנוּ הָרַבָּנִים הַגְּדוֹלִים שֶׁהָיוּ אָז
לא הָיוּ יוֹדְעִים שׁוּם כַּוָּנוֹת
וְאַף עַל פִּי כֵן הָיוּ יְכוֹלִים לַעֲשׂוֹת מוֹפְתִים רַק עַל יְדֵי לִמּוּד הַתּוֹרָה הַקְּדוֹשָׁה
כִּי עַל יְדֵי זֶה
כְּשֶׁהָיוּ אוֹמְרִים אֵיזֶה דִּבּוּר, נִתְקַיֵּם כָּךְ


משלי יב'
לֹא יְאֻנֶּה לַצַּדִּיק כָּל אָוֶן וּרְשָׁעִים מָלְאוּ רָע.  
מצודות 
"לא יאונה" - אין שום עבירה מזדמן לצדיק להיות נכשל בה; אבל הרשעים נתמלאו מרע, כי עבירה גוררת עבירה עד אין תכלית.

ברכות נה ע"א
אמר ר' יוחנן: אין הקדוש ברוך הוא נותן חכמה אלא למי שיש בו חכמה מכבר. וראיה לדבר ממה שנאמר: "יהב חכמתא לחכימין ומנדעא לידעי בינה" [נותן חכמה לחכמים ודעת ליודעי בינה] (דניאל ב, כא)

תנא דבי אליהו 
פועל שקיבל מלאכתו של בעל הבית .  חובה עליו לעשותו כמות שהוא חפץ בו .  ואם אינו עושה לו רצונו  . עליו הוא אומר "ארור עושה מלאכת ה' רמיה  וגו' "  (ירמיהו מה י')


ברכות נה ע"א
אמר רב חסדא חלום רע  , עצבותו מספיקה לו לבטלו  .

הרב יאשיהו פינטו הי"ו 
צריך לדעת כמו שיש אזהרה לכבד זקנים והורים  וכו' ככה יש הוראה לא להונות אדם תמים .

ספר המידות צדיק
ט. מִי שֶׁמַּצְדִּיק אֶת הַבְּרִיּוֹת, כָּל חֲפָצָיו נַעֲשִׂים בְּלִי שׁוּם מוֹנֵעַ.


איכה ג'
'מִפִּי עֶלְיוֹן לֹא תֵצֵא, הָרָעוֹת וְהַטּוֹב. 
מַה-יִּתְאוֹנֵן אָדָם חָי, גֶּבֶר עַל-חֲטָאָו. 
נַחְפְּשָׂה דְרָכֵינוּ וְנַחְקֹרָה, וְנָשׁוּבָה עַד-יְהוָה.'
ע"כ 
מה' יתברך  כל משפט העולם . וללא רשותו לא יעשה כלום . 
אבל לשפוט  לטובה או לרעה ,  זה תלוי במעשיו  של האדם בלבד .

ספר המידות
ה. עַל יְדֵי אֲמִירַת תִּקּוּן חֲצוֹת נִצּוֹל מִגַּנָּבִים.

בבא מציעא נט א
א"ר חלבו לעולם יהא אדם זהיר בכבוד אשתו שאין ברכה מצויה בתוך ביתו של אדם אלא בשביל אשתו שנאמר (בראשית יב, טז) 'ולאברם הטיב בעבורה' והיינו דאמר להו רבא לבני מחוזא כבדו לנשותיכם כדי שתתעשרו  .

זכריה ח'
כִּי כֹה אָמַר, יְהוָה צְבָאוֹת, כַּאֲשֶׁר זָמַמְתִּי לְהָרַע לָכֶם בְּהַקְצִיף אֲבֹתֵיכֶם אֹתִי, אָמַר יְהוָה צְבָאוֹת; וְלֹא, נִחָמְתִּי.  ח,טו כֵּן שַׁבְתִּי זָמַמְתִּי בַּיָּמִים הָאֵלֶּה, לְהֵיטִיב אֶת-יְרוּשָׁלִַם וְאֶת-בֵּית יְהוּדָה:


מדרש רבה קהלת ט'
'כִּי מִי אֲשֶׁר יְחֻבַּר' .
אָמַר רַבִּי אַחָא יִבְחַר כְּתִיב,
מִי יִבְחַר יֵצֶר טוֹב מִיֵּצֶר הָרָע, אֵלּוּ הַצַּדִּיקִים,
מִי יִבְחַר יֵצֶר רָע מִיֵּצֶר טוֹב, אֵלּוּ הָרְשָׁעִים.

יחזקאל לג'
וְאַתָּה בֶן-אָדָם, אֱמֹר אֶל-בֵּית יִשְׂרָאֵל, כֵּן אֲמַרְתֶּם לֵאמֹר, כִּי-פְשָׁעֵינוּ וְחַטֹּאתֵינוּ עָלֵינוּ; וּבָם אֲנַחְנוּ נְמַקִּים, וְאֵיךְ נִחְיֶה. אֱמֹר אֲלֵיהֶם חַי-אָנִי נְאֻם אֲדֹנָי יְהוִה, אִם-אֶחְפֹּץ בְּמוֹת הָרָשָׁע, כִּי אִם-בְּשׁוּב רָשָׁע מִדַּרְכּוֹ, וְחָיָה:  שׁוּבוּ שׁוּבוּ מִדַּרְכֵיכֶם הָרָעִים, וְלָמָּה תָמוּתוּ--בֵּית יִשְׂרָאֵל.


רבותינו אמרו שהקב"ה נותן חכמה לחכמים , 
כלומר תתחיל ותעסוק באיזה חכמה או דבר , והקב"ה יעזור לך . 

שאלה :
קראתי שמותר לנסות את אלוקים עם הפרשת מעשר 'עשר כדי שתתעשר', האם זה נכון? תודה רבה
תשובה:
החפץ חיים זצ"ל נקט בספרו אהבת חסד חלק ב' (פרק יח סעיף א) כדעת הרמ"א הנ"ל שגם במעשר יש הבטחה להתעשר ומותר לנסות בזה את הקב"ה.
בברכה,
הלל מאירס


ספר המידות
ה. בִּצְדָקָה תְּבַטֵּל אֶת הַפַּחַד.

יחזקאל כח'
כֹּה-אָמַר, אֲדֹנָי יְהוִה, בְּקַבְּצִי אֶת-בֵּית יִשְׂרָאֵל מִן-הָעַמִּים אֲשֶׁר נָפֹצוּ בָם, וְנִקְדַּשְׁתִּי בָם לְעֵינֵי הַגּוֹיִם; וְיָשְׁבוּ, עַל-אַדְמָתָם, אֲשֶׁר נָתַתִּי, לְעַבְדִּי לְיַעֲקֹב.  וְיָשְׁבוּ עָלֶיהָ, לָבֶטַח, וּבָנוּ בָתִּים וְנָטְעוּ כְרָמִים, וְיָשְׁבוּ לָבֶטַח:  בַּעֲשׂוֹתִי שְׁפָטִים, בְּכֹל הַשָּׁאטִים אֹתָם מִסְּבִיבוֹתָם--וְיָדְעוּ, כִּי אֲנִי יְהוָה אֱלֹהֵיהֶם.


ספר המידות
נז. יֵשׁ נָאֶה דּוֹרֵשׁ, וְאַף עַל פִּי כֵן אֵינוֹ מְכַוֵּן אֶל הָאֱמֶת.
ע"כ
יכול להיות איזה מורה שהלכה לא כמותו ,
או אחד שמדבר טוב אבל למעשה אין טעם לדבריו .

זוהר  תרומה
כְּשֶׁהִתְעוֹרֵר, רָאָה שֶׁשֶּׁמֶשׁ עוֹמֶדֶת בְּאַרְבַּע שָׁעוֹת. אָמַר, מַה זֶּה? בַּהֲרִיגַת הַכַּעַס קִנְטוּר קְשַׁרְתֶּם עָלַי? אָמְרוּ לוֹ, לָמָּה? אָמַר, שֶׁיָּשַׁנְתִּי יוֹם אֶחָד וּשְׁלִישׁ יוֹם. אָמְרוּ לוֹ, לֹא כָּךְ, אֶלָּא אֱלֹהֵי חִזְקִיָּהוּ עָשָׂה הַיּוֹם הַזֶּה שְׁנֵי נִסִּים: רִפֵּא אֶת חִזְקִיָּה מִבֵּית חָלְיוֹ, וְהֶחֱזִיר אֶת הַשֶּׁמֶשׁ לַזְּמַן הַזֶּה. אָמַר, וְכִי יֵשׁ בָּעוֹלָם אֱלוֹהַּ גָּדוֹל יוֹתֵר חוּץ מֵאֱלֹהַי?! אָמְרוּ, אֱלֹהֵי חִזְקִיָּהוּ.  
עָמַד וְכָתַב כְּתָבוֹ: שָׁלוֹם לְחִזְקִיָּהוּ מֶלֶךְ יְהוּדָה וְשָׁלוֹם לֵאלֹהָיו וְשָׁלוֹם לִירוּשָׁלַיִם עִיר הַקֹּדֶשׁ. אַחַר כָּךְ נִמְלַךְ, וְקָם מִכִּסְאוֹ, וּפָסַע שָׁלֹשׁ פְּסִיעוֹת וְכָתַב אֲחֵרִים: שָׁלוֹם לָאֱלוֹהַּ הַגָּדוֹל שֶׁבִּירוּשָׁלַיִם וְשָׁלוֹם לְחִזְקִיָּהוּ מֶלֶךְ יְהוּדָה וְשָׁלוֹם לִירוּשָׁלַיִם עִיר הַקֹּדֶשׁ. אָמַר לוֹ הַקָּדוֹשׁ בָּרוּךְ הוּא, אַתָּה פָּסַעְתָּ בִּשְׁבִיל כְּבוֹדִי שָׁלֹשׁ פְּסִיעוֹת, חַיֶּיךְ מִמְּךְ יֵצְאוּ שְׁלֹשָׁה מְלָכִים שַׁלִּיטִים רוֹזְנִים וּמַצְבִּיאִים שֶׁשּׁוֹלְטִים בְּכָל הָעוֹלָם

ליקוטי מוהר"ן ח"א סא' 
כִּי מִכָּל מַחֲלקֶת נַעֲשֶׂה סֵפֶר, בְּחִינַת שְׁאֵלוֹת וּתְשׁוּבוֹת
כִּי הַמַּחֲלקֶת הִיא שְׁאֵלָה וְקֻשְׁיָא, שֶׁמַּקְשִׁין וְשׁוֹאֲלִין עָלָיו וְהוּא שָׁב בִּתְשׁוּבָה
וְעַל יְדֵי זֶה הוּא מֵשִׁיב וּמְתָרֵץ הַשְּׁאֵלָה
וְנַעֲשֶׂה מִזֶּה בְּחִינַת סֵפֶר שְׁאֵלוֹת וּתְשׁוּבוֹת


איוב לד'
ה כִּֽי־אָמַ֣ר אִיּ֣וֹב צָדַ֑קְתִּי    וְ֝אֵ֗ל הֵסִ֥יר מִשְׁפָּטִֽי׃
ו עַל־מִשְׁפָּטִ֥י אֲכַזֵּ֑ב    אָנ֖וּשׁ חִצִּ֣י בְלִי־פָֽשַׁע׃
ז מִי־גֶ֥בֶר כְּאִיּ֑וֹב    יִֽשְׁתֶּה־לַּ֥עַג כַּמָּֽיִם׃

משלי י'
כַּעֲבוֹר סוּפָה וְאֵין רָשָׁע וְצַדִּיק יְסוֹד עוֹלָם. 
מצודות 
"כעבור סופה" - רוצה לאמר  כאשר תבוא הפורעניות, יוכרת הרשע ואיננו ; אבל הצדיק הוא דומה ליסוד העולם, שאינו זז ממקומו.


סנהדרין פט ע"ב
אמר לו כך עונשו של שקרן  שאפילו אמר אמת אין שומעים לו .

מדרש רבה מצורע 
כתוב אחד אומר (שיר ה): 'שחורות כעורב.'
וכתוב אחד אומר (שם): 'מראהו כלבנון בחור כארזים'.
וכתוב (נחום ב): 'מראיהן כלפידים כברקים ירוצצו ' ??!
אלא, אלו בני תורה שהן נראים כעורים ושחורים בעולם הזה, אבל לעתיד לבא מראיהם כלפידים.


יומא לט ע"א 
תנו רבנן (ויקרא יא, מד)' והתקדשתם והייתם קדושים'  אדם מקדש עצמו מעט מקדשין אותו הרבה, מלמטה מקדשין אותו מלמעלה ,בעולם הזה מקדשין אותו לעולם הבא: 
רש"י
והתקדשתם - מעט  והייתם קדושים הרבה .  שהבא ליטהר מסייעין אותו :

מסכת עבודה זרה סה ע"א
רבא הביא לו מתנה לשר אחד שנקרא בר שישך ביום חגם של הגוים, אמר: יודע אני בו שאינו עובד לעבודה זרה. הלך רבא אליו ומצא אותו את בר שישך שהוא יושב עד צווארו בשמן ורד ועומדות זונות ערומות  לפניו לשמשו. אמר לו בר שישך לרבא: יש לכם היהודים כגון זה בעולם הבא שלכם? אמר לו רבא: עולם הבא שלנו עדיף יותר מזה. אמר לו: יותר מזה האם יכול להיות? אמר לו רבא: אתם יש עליכם אימת המלכות, אנו לא תהיה עלינו בעולם הבא אימת המלכות.


ספר המידות
ו. עַל יְדֵי מַשָּׂא וּמַתָּן בֶּאֱמוּנָה נִתְבַּטְּלִים הַקְּלָלוֹת.
כלומר לעשות מסחר או עבודה בצורה מקצועית והגונה .


מסכת שבת כג ע"ב עם פירוש שטייזנלץ ז"ל
אמר רבא: דרחים רבנן, הוו ליה בנין רבנן [האוהב חכמים, יהיו לו בנים תלמידי חכמים]. דמוקיר רבנן, הוו ליה חתנוותא רבנן [המכבד חכמים, יהיו לו חתנים תלמידי חכמים]. דדחיל מרבנן [המתיירא מן החכמים], הוא גופיה הוי צורבא מרבנן [עצמו יהיה תלמיד חכם]. ואי לאו בר הכי [ואם לא בר כך] הוא, שאינו מוכשר לכך, משתמען מיליה כצורבא מרבנן [יישמעו דבריו כדברי תלמיד חכם].


זוהר תרומה 
מִשּׁוּם שֶׁבְּאוֹתָהּ שָׁעָה שֶׁיִּשְׂרָאֵל לְמַטָּה מְסַדְּרִים תְּפִלּוֹתֵיהֶם וּבַקָּשׁוֹתֵיהֶם וּמְשַׁבְּחִים אֶת הַמֶּלֶךְ הָעֶלְיוֹן, כָּל אוֹתָם מַחֲנוֹת עֶלְיוֹנִים מְסַדְּרִים שְׁבָחִים וּמִתְתַּקְּנִים בְּאוֹתוֹ תִּקּוּן קָדוֹשׁ, מִשּׁוּם שֶׁכָּל הַמַּחֲנוֹת הָעֶלְיוֹנִים כֻּלָּם חֲבֵרִים עִם יִשְׂרָאֵל לְמַטָּה לְשַׁבֵּחַ אֶת הַקָּדוֹשׁ בָּרוּךְ הוּא כְּאֶחָד, לִהְיוֹת עֲלִיָּתוֹ שֶׁל הַקָּדוֹשׁ בָּרוּךְ הוּא מַעְלָה וּמַטָּה כְּאֶחָד.


משלי טז'
'בְּחֶסֶד וֶאֱמֶת יְכֻפַּר עָוֺן וּבְיִרְאַת יְהוָה סוּר מֵרָע.' 
מלבי"ם ז"ל
"בחסד ואמת יכופר עון", הגם שגם מי שחטא  בזדון ,  יש לו תקנה ע"י שיאחז "בחסד ואמת" . לעשות גמילת חסדים בין אדם לחברו שלא לתשלום גמול, שזה חסד של אמת .

סגולה להצלחה בכל תחום - שתיהיה עינו טובה באותו עינין עם אחרים .
אחרת יכול לקרות שתי דברים : 
שלא יצליח ויקטרגו גם עליו  . 
או שיצליח בעזותו   , אבל יקטרגו עליו בדבר אחר .


שו"ת ברסלב  למוהרא"ש זצ"ל
אתה צריך לדעת שיש בני אדם שבהכרח שמים אותם שישרתו את הציבור, ולכן תיקח בחשבון אולי אתה אחד מהם, אתה צריך לעשות את שלך להמשיך לשרת את הציבור בנאמנות, ולזכור מה שאמר התנא הקדוש (אבות פרק ב') וכל עמלים עם הציבור יהיו עמלים עמהם לשם שמים, ולכאורה למה נקט התנא את הלשון "עמלים עם הציבור", אלא הנראה כי לעסוק עם הציבור צריך להיות עם עמל ויגיעה גדולה, עם כל זאת צריך שיהיה כל כוונתו לשם שמים, ואף שזה בא לך מאד מאד קשה, עם כל זאת תמשיך בעבודה הקדושה הזו לעשות רק טובות לעם ישראל, ותראה לקדש שם שמים ברבים, אשר את השכר על זה אי אפשר להסביר, כי מי שעוסק בצרכי ציבור באמונה, ומציל עני מגוזלו וכו', ועוזר לעניים ליתומים ולאלמנות וכו', ודואג למחוסרי אמצעים וכו', ובפרט שמעמיד את התורה ואת האמונה הקדושה בו יתברך על תילה, שכרו לא יקופח מן השמים, ויכנס בתוך שלוש עשרה שערים עליונים בעולמות עליונים, נגד י"ג מדות הרחמים.


מסכת חולין פט א
אמר רבא ואיתימא   ר' יוחנן אין העולם מתקיים אלא בשביל משה ואהרן כתוב 'ונחנו מה'  וכתוב (איוב כו, ז) 'תולה ארץ על בלימה'. אמר רבי אילעא אין העולם מתקיים אלא בשביל מי שבולם את עצמו בשעת מריבה שנאמר 'תולה ארץ על בלימה' .  רבי אבהו אמר על  מי שמשים עצמו כמי שאינו .


רבותינו אמרו כל שיש לו צער בביתו ,  ילך לבקש ברכה מחכם , 
חסידי ברסלב צריכים לעשות שיחה בהתבודדות עם רבי נחמן זצ"ל  בעצמו .


צפניה ב'
'בַּקְּשׁוּ אֶת יְהוָה כָּל עַנְוֵי הָאָרֶץ אֲשֶׁר מִשְׁפָּטוֹ פָּעָלוּ בַּקְּשׁוּ צֶדֶק בַּקְּשׁוּ עֲנָוָה אוּלַי תִּסָּתְרוּ בְּיוֹם אַף יְהוָה.'  
מצודות 
"בקשו צדק" - רוצה לאמר  ואתם יתר העם בקשו מעתה צדק וענוה אולי עי"ז תהיו נסתרים ביום אף ה' ולא יעשה עמכם כלייה בגולה ולאח"ז תשובו לארציכם

מדרש רבה ואתחנן 
אמר רבי יוחנן:  משה רבן של כל הנביאים לא בא בתפילה  אלא בלשון תחנונים.


מדרש תנחומא נח
ומהו 'לא תמצא בארץ החיים' ?  וכי בארץ המתים תמצא  ? אלא שלא תמצא תורה שבע"פ אצל מי שיבקש עונג העולם תאוה וכבוד וגדולה בעולם הזה אלא במי שממית עצמו עליה .  אלו בעלי התלמוד שראו אור גדול שהקב"ה מאיר עיניהם באיסור והתר בטמא ובטהור, ולעתיד לבא ואוהביו כצאת השמש בגבורתו (שופטים ה),   לפי שאין לומד אותה אלא מי שאוהב הקדוש ברוך הוא בכל לבו ובכל נפשו ובכל מאודו .


'אמת מארץ תצמח וצדק משמים  נשקף' ( תהילים פה' )
שזה אומר שגם אם שגו  והכפישו את האמת  והצדק הרבה ,
סופם  להתברר ולעלות ולהכניע את כל המתנגדים , 
ללא משוא פנים לאיזה אנשים חשובים אשר יהיו . 
אברהם אבינו ע"ה  קרה ששגה וחשד בעבדו אליעזר לחינם .
והקב"ה הגן  בעדו ופיצה את אליעזר  על זה  פיצוי גדול.
אליעזר  היה אחד מהצדיקים שנכנס חי לגן עדן ללא מיתה .


ידוע המעלה של מזכי הרבים ,  הקומנדו של היחידה הזאת הם מלמדי הזכות .הם נלחמים ישירות  עם הבעלי הדין  ומנצחים אותם פעם אחר פעם ,  כי הקב"ה חפץ חסד הוא ומבקש תמיד סניגוריה על העולם .

דברים כג'
וְלֹא אָבָה יְהוָה אֱלֹהֶיךָ לִשְׁמֹעַ אֶל בִּלְעָם וַיַּהֲפֹךְ יְהוָה אֱלֹהֶיךָ לְּךָ אֶת הַקְּלָלָה לִבְרָכָה כִּי אֲהֵבְךָ יְהוָה אֱלֹהֶיךָ. 


ירמיהו  טו'
לָכֵן כֹּה אָמַר יְהוָה אִם תָּשׁוּב וַאֲשִׁיבְךָ לְפָנַי תַּעֲמֹד וְאִם תּוֹצִיא יָקָר מִזּוֹלֵל כְּפִי תִהְיֶה יָשֻׁבוּ הֵמָּה אֵלֶיךָ וְאַתָּה לֹא תָשׁוּב אֲלֵיהֶם.  
רש"י
"ואם תוציא יקר מזולל" - אם תוציא אדם הגון מאדם רשע שתחזירנו למוטב
"כפי תהיה" - שאני גוזר גזירה ואתה מבטלה

משלי כח'
" מְכַסֶּה פְשָׁעָיו לֹא יַצְלִיחַ וּמוֹדֶה וְעֹזֵב יְרֻחָם.  " 
מצודות 
"מכסה" - המכחש פשעיו, לומר 'לא עשיתי מאומה רע' . 
"ומודה ועוזב" - המודה שפשע ועוזב אותו ולא יפשע עוד, ירוחם מה' ומעביר פשעיו.


תנחומא ראה
זה שאמר הכתוב : 'אם עלי אדמתי תזעק ויחד תלמיה יבכיון' (איוב לא לח). אמר הקדוש ברוך הוא לאיוב: כלום יש לך עליה אלא ארבע אמות בשעת מיתתך, ואתה אומר: "אם עלי אדמתי תזעק".


ספר המידות נגינה 
ג. עַל יְדֵי הַנִּגּוּנִים שֶּׁיֵּשׁ בָּהֶם קוֹל בְּכִיָּה, יְכוֹלִים לְהוֹצִיא הַשְּׁבוּיִים, בְּחִינַת מוֹצִיא אֲסִירִים בַּכּוֹשָׁרוֹת.


דברים רבה ב יא 
אמר משה לפני הקב"ה רבש"ע כשתהא רואה בניך בצער ואין מי שיבקש רחמים עליהם מיד ענה אותם  אמר לו הקב"ה משה חייך בכל שעה שיקראו אותי אני אענה אותם דכתיב (דברים ד, ז): "כה' אלהינו בכל קראנו אליו":

הרב שלום ארוש הי"ו  אמר ששמע  בשם הרב ברלנד הי"ו
שמצא כתוב בכתבי האר"י ז"ל  שהנשים מתוקנות .
המקור הוא מ'שער הגילגולים' שכותב שם
שהנשים תמיד בכל גילגול  באות אל תיקונם . 
אבל נצרכות להטהר בגיהנום כפי חטאם .
לעומת הגברים שצריכים להתגלגל בשביל תיקונם. 
בקשר לזה שהאישה היא  מראה  , 
וכל פגם שרואים אצלה  זה למעשה  אצלנו  .
זה שייך לא רק אצל נשים , 
יש שיחה מהבעל שם טוב ז"ל  שאומר שכל פגם שרואים אצל אחרים 
יש לנו למעשה איזה שייכות אליו רב או מעט . 
אבל בכיוון העבודה הוא צודק  . 
האר"י ז"ל אמר לרבי חיים ויטאל ז"ל תתקן עצמך קודם ואז יתוקן העולם גם .

מסכת אבות דרבי נתן פרק עשרים וחמש
בן עזאי אומר:
כל שדעתו נוחה מפני חכמתו סימן יפה הוא לו.
ושאין דעתו נוחה מפני חכמתו סימן רע הוא לו.
כל שרוח חכמים נוחה הימנו  סימן יפה לו.
שאין רוח חכמים נוחה הימנו סימן רע לו.

מסכת  מגילה יח ע"א 
 דרש ר' יהודה איש כפר גבוריא ויש אומרים  איש כפר גבור חיל מהו שכתוב  'לך דומיה תהלה'  ?  סם הרפואה  להכל  שתיקה .

מה' כל משפט האיש .
ללא רשותו אין מי שיכול להטיב  או להרע .
והכל בחשבון צדק מאיתו יתברך . 
אבל מגלגלים זכות על ידי זכאי וחובה על ידי חייב .
מי שהטיב מטיבים עימו . מי שעשה רע דנים אותו כפי חטאו .


אבות דרבי נתן פרק עשרים ותשע
ר' יצחק בן פנחס אומר:
כל מי שיש בידו מדרש ואין בידו הלכות - לא טעם טעם של חכמה.
כל מי שיש בידו הלכות ואין בידו מדרש - לא טעם טעם של יראת חטא.
הוא היה אומר:
כל שיש בידו מדרש ואין בידו הלכות - זה גבור ואינו מזויין.
כל שיש בידו הלכות ואין בידו מדרש - חלש וזיין בידו.
יש בידו זה וזה - גבור ומזויין.


מסכת עירובין כז ע"א
" אמר רבי יוחנן אין למידין מן הכללות ואפילו במקום שנאמר בו חוץ  " 
כלומר לכל כלל יש יוצא מן הכלל .


אבות דרבי נתן פרק עשרים
רבי חנניה סגן הכהנים אומר:
כל הנותן דברי תורה על לבו מבטלין ממנו הרהורי חרב הרהורי רעב הרהורי שטות הרהורי זנות הרהורי יצר הרע הרהורי אשת איש הרהורי דברים בטלים הרהורי עול בשר ודם.


איוב כט'
יג  בִּרְכַּת אֹבֵד עָלַי תָּבֹא וְלֵב אַלְמָנָה אַרְנִן. 
מצודות 
"ברכת אובד" - באה עלי ברכת האיש האובד בעניו כי חננתיו והוא ברך אותי  .


רבנו הזקן בעל התניא  אמר: "מי שישמח בשמחתי (שמחת גאולת י"ט כסלו) - אוציאנו מן המיצר אל המרחב". נוסח שני: "מן הגשם אל הרוח". נוסח שלישי: "מן הגיהינום" . יש גרסה אחרת, שלפיה אמר רבנו הזקן: "מי שישתתף וייקח חלק בשמחתי - יזכה לראות נחת מיוצאי חלציו".
 

ליקוטי עצות אכילה 
ה. עַל־יְדֵי תַּאֲוַת אֲכִילָה בָּא מַחֲלֹקֶת שֶׁמְּחָרְפִין וּמְבַזִּין אוֹתוֹ. וּכְשֶׁמְּשַׁבְּרִין אֶת תַּאֲוַת אֲכִילָה זוֹכֶה לְשָׁלוֹם, וְאָז יֵשׁ גַּם לְמַעְלָה שָׁלוֹם בִּמְרוֹמָיו. וַאֲזַי נִתְגַּלֶּה וְנִתְרַבֶּה שׂבַע גָּדוֹל בָּעוֹלָם:
 

מדרש  שוחר טוב משלי יא'
אמר רבי אבהו אם ראית אדם מפזר מעותיו לצדקה ,  הוי  יודע שהוא מוסיף שנאמר יש מפזר ונוסף עוד .

ליקוטי הלכות הלכות אורח חיים ב'  ברכת הפרות ד'
וְכֵן עַכְשָׁו עִקַּר אֲרִיכַת הַגָּלוּת מֵחֲמַת מַחֲלֹקֶת, כְּמוֹ שֶׁאָמְרוּ רַבּוֹתֵינוּ זִכְרוֹנָם לִבְרָכָה שֶׁלֹּא נֶחֱרַב בַּיִת שֵׁנִי כִּי אִם בִּשְׁבִיל שִׂנְאַת חִנָּם. וְעַל-כֵּן קֹדֶם הַגְּאֻלָּה יָבוֹא אֵלִיָּהוּ לַעֲשׂוֹת שָׁלוֹם בָּעוֹלָם, כְּמוֹ שֶׁאָמְרוּ רַבּוֹתֵינוּ זִכְרוֹנָם לִבְרָכָה, אֵין אֵלִיָּהוּ בָּא לְטַמֵּא וּלְטַהֵר אֶלָּא לַעֲשׂוֹת שָׁלוֹם בָּעוֹלָם, כִּי עִקַּר הַגְּאֻלָּה לָשׁוּב לְאֶרֶץ-יִשְׂרָאֵל תְּלוּיָה בְּשָׁלוֹם שֶׁעַל-יְדֵי זֶה נִזְכֶּה לִבְחִינַת נֹעַם הָעֶלְיוֹן שֶׁהוּא בְּחִינַת מֹחִין שֶׁל אֶרֶץ-יִשְׂרָאֵל, בְּחִינַת שָׁלוֹם כַּנַּ"ל:


ברכות ח ע"א
ר' נתן אומר: מנין שאין הקדוש ברוך הוא מואס בתפילתם של רבים — שנאמר: "הן אל כביר ולא ימאס", וכתיב : "פדה בשלום נפשי מקרב לי כי ברבים היו עמדי " .

מסכת אבות 
כָּל מַחֲלֹקֶת שֶׁהִיא לְשֵׁם שָׁמַיִם, סוֹפָהּ לְהִתְקַיֵּם;
וְשֶׁאֵינָהּ לְשֵׁם שָׁמַיִם, אֵין סוֹפָהּ לְהִתְקַיֵּם.

מלאכי ג'
הִנֵּה אָנֹכִי שֹׁלֵחַ לָכֶם, אֵת אֵלִיָּה הַנָּבִיא--לִפְנֵי, בּוֹא יוֹם יְהוָה, הַגָּדוֹל, וְהַנּוֹרָא.  ג,כד וְהֵשִׁיב לֵב-אָבוֹת עַל-בָּנִים, וְלֵב בָּנִים עַל-אֲבוֹתָם--פֶּן-אָבוֹא, וְהִכֵּיתִי אֶת-הָאָרֶץ חֵרֶם.


עמוס ה'
 "דִּרְשׁוּ-טוֹב וְאַל-רָע, לְמַעַן תִּחְיוּ; וִיהִי-כֵן יְהוָה אֱלֹהֵי-צְבָאוֹת, אִתְּכֶם--כַּאֲשֶׁר אֲמַרְתֶּם.  ה,טו שִׂנְאוּ-רָע וְאֶהֱבוּ טוֹב, וְהַצִּיגוּ בַשַּׁעַר מִשְׁפָּט; אוּלַי, יֶחֱנַן יְהוָה אֱלֹהֵי-צְבָאוֹת--שְׁאֵרִית יוֹסֵף. " 
 
ילקוט שמעוני חיי שרה 
אמר הקדוש ברוך הוא מה אעשה לאליעזר  שהיה חשוד לחינם ? אמר למלאכי השרת הכניסוהו חי בגן עדן .

אורחות צדיקים
אמרו חכמים: כשתרצה לחבר עם איזה אדם - הכעיסהו, ואם יודה לך האמת בשעת כעסו - התחבר לו; ואם לאו - עזב אותו, אלא תבחר לחבר מי שיכיר ערך עצמו, ומי שאינו מכיר את עצמו - אין טוב בחברתו. קנה לך חבר המוכיח אותך בעשותך שלא כהוגן, והמלמדך לעשות הטוב, והעוזר אותך בנפשו ובממונו, וזהו חברך הנאמן. אבל חבר המחניף והמיישר לך טעותך ושגגתך, והמנחם אותך על מעשיך הרעים - הסתלק מעליו. וכן חבר שייקח ממך צרכו, ויזיקך היזק גדול עבור הנאה מועטת - מהר וסור מעליו.

מדרש תנחומא פנחס
כל בריה ובריה יש לו דעת בפני עצמו. תדע לך שהוא כן, משה מבקש מן הקדוש ברוך הוא בשעת מיתתו, ואומר לפניו, רבונו של עולם, גלוי וידוע לפניך דעתם של כל אחד ואחד, ואין בשל בניך דומה זה לזה. כשאני מסתלק מהן, בבקשה ממך אם בקשת למנות עליהם מנהיג, מנה עליהם אדם שיהא סובל לכל אחד ואחד לפי דעתו. מנין. ממה שקראו בענין, שנאמר, יפקוד ה' אלהי הרוחות לכל בשר וגו':


