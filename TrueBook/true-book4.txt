שיחות הרבי מילובביטש זי"ע
כשמיעצים להכניס שנאת חינם בין שתי יהודים , הרי הם מיעצים להכניס את הס"מ  בינהם  . בר מינן .

מדרש תנחומא בראשית
כן הוא אומר 'כי מכבדי אכבד ובוזי יקלו' (שמואל א' ב') זה המכבד בני תורה, ותניא 'את ה' אלהיך תירא' את לרבות בני תורה  , לפי שאין מידה אחרת כיוצא בה שנאמר 'יקרה היא מפנינים' (משלי ג') יקרה היא מכהן גדול המשמש לפני ולפנים ,  והתורה צווחת 'אשרי אדם שומע לי וגו' '(שם ח)

ספר המידות תפילה
 הַקָּדוֹשׁ בָּרוּךְ הוּא מְבַקֵּשׁ אֶת הָאָדָם שֶׁיִּתְפַּלֵּל לְפָנָיו.
 
 ספר המידות ממון
גָּדוֹל הַנֶּהֱנֶה מִיגִיעַ כַּפּוֹ, שֶׁהוּא מַכִּיר בִּכְבוֹדוֹ שֶׁל מָקוֹם מַה שֶּׁאֵין הַמַּלְאָכִים יוֹדְעִים.

ילקוט שמעוני קהלת
מעשה באדם אחד שהיה רגיל בצדקה , נכנס וישב בספינה, באה הרוח וטבעה את הספינה בים . וראהו  רבי עקיבע ובא להעיד על אישתו שתנשא  לאחר , והלך אצל הישיבה להעיד עליו . עד שבא אותו איש ועמד לפניו . אמר לו בני לא אתה שטבעת בים ? אמר לו כן .  ומי העלה אותך ? אמר לו רבי צדקה שעשיתי . אמר לו בני מנין אתה יודע ? אמר לו כשירדתי למקום מצולה שמעתי קול רעש גדול שהיו אומרים זה לזה ,  רוץ ונעלה אותו האיש שהוא בעל צדקה .

ספר החינוך תלד'
כל הרגיל עם החכמים , לא במהרה הוא חוטא, והמלך שלמה אמר (משלי יג, כ) 'הולך את חכמים יחכם'.

איוב כח
כח  וַיֹּאמֶר, לָאָדָם--הֵן יִרְאַת אֲדֹנָי, הִיא חָכְמָה;    וְסוּר מֵרָע בִּינָה.

ספר המידות
עַל יְדֵי הַכְנָעָה נִתְבַּטֵּל רָעָה וְיָגוֹן.

אורחות צדיקים
וגרסינן בירושלמי (פאה פ"א ה"א): מי שהיה רשע כל ימיו ועשה תשובה, הקדוש-ברוך-הוא מקבלו. אמר רבי יוחנן: ולא עוד, אלא כל עבירות נעשו לו כזכויות. ובפרק יום-הכיפורים (יומא פו, ב): אם עשה תשובה מאהבה, זדונות נעשו לו כזכויות; מיראה, זדונות נעשו לו כשגגות. וכל אותן שאין להם חלק לעולם הבא ונדונים בגיהנם לדורי-דורות - דווקא אותן שמתו ברשעתם, אבל אם עשו תשובה, אין לך דבר שעומד בפני בעלי-תשובה.

ספר המידות
 מִי שֶׁשּׁוֹמֵעַ חֶרְפָּתוֹ וְשׁוֹתֵק, עַל יְדֵי זֶה נִתְבַּטֵּל מִמֶּנּוּ רַבּוֹת רָעוֹת שֶׁהָיוּ רְאוּיִין לָבוֹא עָלָיו.
 
 בן איש חי
אם היה האב רשע ובעל עבירה אפילו הכי חייב הבן לכבדו ולהיות לו מורא ממנו , ויש אומרים דאינו חייב , ומכל מקום אסור לצערו .

דרכו של הקב"ה להשיב חמתו כשרואה שמלמדים זכות בארץ.

סנהדרין מד ע"ב
ריש לקיש אמר המאמץ עצמו בתפילה מלמטה , אין לו צרים מלמעלה .

ספר המידות
הִתְקַשְּׁרוּת לַצַּדִּיק הוּא רְפוּאָה גְּדוֹלָה.

קהלת
אֶת-הַכֹּל רָאִיתִי, בִּימֵי הֶבְלִי; יֵשׁ צַדִּיק, אֹבֵד בְּצִדְקוֹ, וְיֵשׁ רָשָׁע, מַאֲרִיךְ בְּרָעָתוֹ.
אַל-תְּהִי צַדִּיק הַרְבֵּה, וְאַל-תִּתְחַכַּם יוֹתֵר:  לָמָּה, תִּשּׁוֹמֵם.
אַל-תִּרְשַׁע הַרְבֵּה, וְאַל-תְּהִי סָכָל:  לָמָּה תָמוּת, בְּלֹא עִתֶּךָ.
טוֹב אֲשֶׁר תֶּאֱחֹז בָּזֶה, וְגַם-מִזֶּה אַל-תַּנַּח אֶת-יָדֶךָ:  כִּי-יְרֵא אֱלֹהִים, יֵצֵא אֶת-כֻּלָּם.

מדרש רבה ויחי
וחכמים אומרים : צוה יעקב  אותם על המחלוקת.
אמר להון: תהיו כלכון אסיפה אחת . נעשו בני ישראל אגודה אחת, התקינו עצמכם לגאולה.

ליקוטי עצות
כְּשֶׁאָדָם מַכְנִיס בְּתוֹךְ שִׂכְלוֹ מַחֲשָׁבוֹת חִיצוֹנִיּוֹת, אֲזַי נִתְמַעֵט קְדֻשַּׁת שִׂכְלוֹ כְּפִי הַמָּקוֹם שֶׁל הַמַּחֲשָׁבָה פְּגוּמָה שֶׁהִכְנִיס בְּתוֹךְ מַחֲשַׁבְתּוֹ. וְעַל זֹאת הַמַּחֲשָׁבָה פְּגוּמָה מִתְלַקְּטִים וּמִתְחַבְּרִים כָּל הַמִּדּוֹת וְכָל הַתַּאֲווֹת רָעוֹת וּמְגֻנּוֹת. נִמְצָא, שֶׁכָּל הַפְּגָמִים וְכָל הָעֲווֹנוֹת וְהַחֲטָאִים חַ"ו, כֻּלָּם אֵינָם בָּאִים כִּי אִם עַל־יְדֵי פְּגַם הַמַּחֲשָׁבָה.


מדרש תנחומא
אתה מוצא שלושים ושישה דורות מאדם ועד יעבץ, ולא כתוב באחד מהן כבוד, אלא ביעבץ, שנאמר: 'ויהי יעבץ נכבד מאחיו' (דה"א ד ט).
ולמה כתוב בו כבוד?
שהיה תלמיד חכם מקהיל קהילות ודורש טעמי תורה ברבים .

מדרש רבה 
למה נקרא שמו יקטן, שהיה מקטין את עצמו ואת עסקיו, ומה זכה, זכה להעמיד י"ג משפחות. ומה אם הקטן שמקטין עסקיו כך, גדול שהוא מקטין את עסקיו על אחת כמה וכמה .

ילקוט שמעוני דברי הימים
אמר רבי שמואל בר נחמני כל אישה שתובעת בעלה לדבר מצווה  , הוין לה בנים שאפילו בדורו של משה לא היו כמותם .

ליקוטי עצות
 צְדָקָה מַכְנַעַת וּמַשְׁפֶּלֶת חָכְמַת הַטֶּבַע תָּמִיד, וּמְגַלֵּית שֶׁהַכֹּל מִתְנַהֵג בִּרְצוֹנוֹ יִתְבָּרַךְ לְבַד .
 
 ליקוטי עצות
רִבּוּי הַחָכְמוֹת  מַזִּיקִים מְאֹד מְאֹד. כִּי עִקַּר חִזּוּק הַלֵּב שֶׁיּוּכַל לִקְנוֹת חָכְמָה וְשֵׂכֶל אֲמִתִּי הוּא רַק עַל־יְדֵי מַעֲשִׂים טוֹבִים.


ילקוט שמעוני
אמר יעקב על ידי שהייתי עוסק בתורה שנמשלה למים  זכיתי להתברך בטל , שנאמר 'ויתן לך האלוהים מטל' .

ספר המידות
מג. עַל יְדֵי אֱמֶת נִיצּוֹל מִלָּשׁוֹן הָרָע גַּם תְּפִלָּתוֹ נִתְקַבֵּל. גַּם כְּשֶׁדָּנִים אוֹתוֹ לְמַעְלָה, דָּנִים אוֹתוֹ לְפִי זְכֻיּוֹת שֶׁלּוֹ.

ילקוט שמעוני איוב 
'מעשה ידיו בירכת', אמר רבי שמואל בר רב יצחק כל הנוטל פרוטה מאיוב מתברך . 'מקנהו פרץ בארץ', אמר רבי יוסי בר חנינא מנהגו של עולם זאבים הורגים את העיזים , ומקנהו של איוב עיזים הורגים את הזאבים .

ילקוט שמעוני איוב
באיוב כתוב 'תם וישר וירא אלוהים וסר מרע'  מהו 'וסר רע' ? אמר רבא בר שמואל  איוב ותרן בממונו היה .

ילקוט שמעוני משלי 
אמר רבי יצחק בר נחמיה , כשם שנתן הקב"ה תורה לישראל בעשרים ושתיים אותיות , כך הוא משבח הנשים הכשירות בעשרים ושתיים אותיות .

משלי כא
הֵעֵז אִישׁ רָשָׁע בְּפָנָיו;    וְיָשָׁר הוּא  יָבִין דַּרְכּוֹ.
יעשה בירור לכל הטענות , יבדוק מה נכון  ומה יש לו מקור מהכתובים , ויעבוד טוב עליהם  בתפילה ובתשובה . על ידי זה מבטל הקיטרוגים למעלה ולמטה .


משלי יט 
מַלְוֵה יְהוָה, חוֹנֵן דָּל;    וּגְמֻלוֹ, יְשַׁלֶּם-לוֹ.

שבחי הר"ן כו'
וְהִקְפִּיד מְאד עַל אֵלּוּ הָאֲנָשִׁים שֶׁסּוֹבְרִים שֶׁעִקַּר מַעֲלַת הַצַּדִּיק וְהָשָּׂגָתוֹ שֶׁזּוֹכֶה הוּא מִצַּד הַנְּשָׁמָה לְבַד
מֵחֲמַת שֶׁיֵּשׁ לוֹ נְשָׁמָה גָּבהַּ מְאד
וְאָמַר שֶׁלּא כֵן הַדָּבָר
רַק הָעִקָּר תָּלוּי בְּמַעֲשִׂים טוֹבִים וִיגִיעוֹת וַעֲבוֹדוֹת
וְאָמַר בְּפֵרוּשׁ שֶׁכָּל אָדָם שֶׁבָּעוֹלָם יָכוֹל לִזְכּוֹת לְמַדְרֵגָה הַגָּבהַּ בְּיוֹתֵר
כִּי אֵין הַדָּבָר תָּלוּי אֶלָּא בִּבְחִירַת הָאָדָם לְבַד


ליקוטי עצות
וַאֲפִלּוּ הַגָּרוּעַ שֶׁבַּגְּרוּעִים יָכוֹל לִבְרֹחַ לְהַשֵּׁם יִתְבָּרַךְ תָּמִיד, כִּי הַשֵּׁם יִתְבָּרַךְ בְּכָל מָקוֹם. וְכַמְבֹאָר בִּדְבָרֵינוּ בַּאֲרִיכוּת בְּמָקוֹם אַחֵר. וְתֵכֶף כְּשֶׁבּוֹרֵחַ לְהַשֵּׁם יִתְבָּרַךְ, אֲזַי כָּל מַה שֶּׁעוֹבֵר עָלָיו נִתְהַפֵּךְ לְטוֹבָה גְּדוֹלָה לָנֶצַח.

מעובד מליקוטי מוהר"ן
הצדקה תמיד מכניעה את כוחות הטומאה. דרכה של הטומאה תמיד לחזור ולהתעורר מחדש . אבל תמיד הצדקה מכניעה אותה שוב .


ילקוט שמעוני תהילים
אמר הקב"ה מי ששירתני בעולם הזה , הוא ישרתני לעולם הבא .


ילקוט שמעוני תהילים
"טוב להודות לה' "  אמר אדם הראשון  בי ילמדו כל הדורות   שכל מי שהוא משורר ומזמר לשם עליון ומודה פשעיו ועוזב , ניצל מדינה של גיהנום .

מסכת ברכות יז א
גדולה הבטחה שהבטיחן הקב"ה לנשים יותר מן האנשים שנאמר (ישעיהו לב, ט) 'נשים שאננות קומנה שמענה קולי בנות בוטחות האזנה אמרתי '

ישעיהו
וְגָר זְאֵב עִם-כֶּבֶשׂ, וְנָמֵר עִם-גְּדִי יִרְבָּץ; וְעֵגֶל וּכְפִיר וּמְרִיא יַחְדָּו, וְנַעַר קָטֹן נֹהֵג בָּם.  ז וּפָרָה וָדֹב תִּרְעֶינָה, יַחְדָּו יִרְבְּצוּ יַלְדֵיהֶן; וְאַרְיֵה, כַּבָּקָר יֹאכַל-תֶּבֶן.  ח וְשִׁעֲשַׁע יוֹנֵק, עַל-חֻר פָּתֶן; וְעַל מְאוּרַת צִפְעוֹנִי, גָּמוּל יָדוֹ הָדָה.  ט לֹא-יָרֵעוּ וְלֹא-יַשְׁחִיתוּ, בְּכָל-הַר קָדְשִׁי:  כִּי-מָלְאָה הָאָרֶץ, דֵּעָה אֶת-יְהוָה, כַּמַּיִם, לַיָּם מְכַסִּים.


ליקוטי עצות
עִקַּר הָעֲנָוָה, שֶׁיַּחֲזִיק הָאָדָם אֶת עַצְמוֹ לְמַטָּה מִמַּדְרֵגָתוֹ, שָׁפָל מִמַּה שֶׁהוּא. וְעַל כָּל פָּנִים לֹא יֵצֵא מִמְּקוֹמוֹ לְהַחֲזִיק אֶת עַצְמוֹ לְמַעְלָה מִמַּדְרֵגָתוֹ .

ליקוטי עצות חנוכה
עַל־יְדֵי מִצְוַת נֵר חֲנֻכָּה מֵאִיר כְּבוֹד הַשֵּׁם יִתְבָּרַךְ וְנִתְעַלֶּה וְנִתְגַּדֵּל כְּבוֹדוֹ בָּעוֹלָם, וּמְעוֹרְרִין הָרְחוֹקִים לָשׁוּב לְהַשֵּׁם יִתְבָּרַךְ, וְזוֹכִין לְיִרְאָה וְלִשְׁלוֹם בַּיִת וְלִתְפִלָּה, וְנִתְבַּטֵּל הַמַּחֲלֹקֶת וְלָשׁוֹן הָרָע, וְנִמְשָׁךְ שָׁלוֹם הַכְּלָלִי בְּכָל הָעוֹלָמוֹת .

ליקוטי מוהר"ן ח"ב עא'
אֵלּוּ שֶׁהֵם בְּהֵיכָלָא דְּמַלְכָּא
כְּשֶׁיֵּשׁ לָהֶם אֵיזֶה כָּבוֹד, אֲזַי אֵין לוֹקְחִין לְעַצְמָן כְּלָל מִן הַכָּבוֹד
רַק הֵם מַעֲלִין כָּל הַכָּבוֹד לְהַשֵּׁם יִתְבָּרַך
כְּדֵי שֶׁיִּתְגַּדֵּל וְיִתְעַלֶּה כְּבוֹדוֹ יִתְבָּרַך
כְּדֵי שֶׁיִּהְיֶה עַל יְדֵי זֶה תִּקּוּן הָעוֹלָם

מדרש רבה בראשית
אמר הקדוש ברוך הוא: עד מתי יהא העולם מתנהג באפילה, תבא האורה.
ויאמר אלהים יהי אור - זה אברהם, הדא הוא דכתיב (ישעיה מא): מי העיר ממזרח צדק וגו'. אל תקרא העיר, אלא האיר.


ליקוטי מוהר"ן ח"א ריא'
אֵין שְׁלֵמוּת לְמוחִין אֶלָּא עַל יְדֵי הִתְקַשְּׁרוּת לְצַדִּיקִים  .

ילקוט שמעוני תהילים
אמרה כנסת ישראל לפני הקב"ה אין עיני מיחלות אלא לך . אמר לה הקב"ה הואיל וכן אני מושיעך ,  שנאמר "ישראל נושע בה' תשועת עולמים לא תבושו ולא תכלמו עד עולמי עד "

ילקוט שמעוני תהילים
שלושה אוהבים יש לו לאדם , בניו ובני ביתו , וממונו , ומעשיו הטובים . בשעת פטירתו מכניס מכניס בניו ובני ביתו  , ואומר בבקשה מכם הצילוני מדין המוות הרע הזה ! והם משיבים לו 'אין שלטון ביום המוות' . והוא מכניס ממונו ואומר לו הצילוני והוא משיב לו 'לא יועיל הון ביום עברה' . והוא מכניס מעשיו הטובים ואומר להם הצילני ! והם אומרים לו : עד שלא תבוא לדין אנו מקדימים לך שנאמר 'והלך לפניך צדקך כבוד ה' יאספך' וכתוב 'וצדקה תציל ממוות .

ילקוט שמעוני תהילים 
זה שאמר הכתוב 'ארץ אשר ה' אלוהיך דורש אותה' . הקב"ה הופך ומהפך בה ונותן עיניו בה עד שתרצה מעשיה לקב"ה .

ילקוט שמעוני תהילים
'לו עמי שומע לי ישראל בדרכי יהלכו כמעט אויביהם אכניע ועל צריהם אשיב ידי" מלמד שהקב"ה מתאווה שיהיו ישראל עמלים בתורה .

מוהרא"ש זצ"ל אמר שמי שזוכה אל מדריגה זו שבשום פעם אינו כועס  , הוא אוחז במדריגה גבוהה מאוד .


מדרש רבה 
מהו כחש לו?
שיקר לו.
 (שם) ויהי הם יושבים על השלחן. ויהי דבר ה' אל הנביא אשר השיבו. והלא דברים קל וחומר: ומה אם זה שכיחש בו והאכילהו לחם כזבים, זכה ששרתה עליו רוח הקדש.
אתם אחינו בני אושא שקבלתם רבותינו במאכל אמת ומשתה ומטה, על אחת כמה וכמה, שישלם לכם הקדוש ברוך הוא שכר טוב.

ישעיה מה
לֹא בַסֵּתֶר דִּבַּרְתִּי, בִּמְקוֹם אֶרֶץ חֹשֶׁךְ--לֹא אָמַרְתִּי לְזֶרַע יַעֲקֹב, תֹּהוּ בַקְּשׁוּנִי; אֲנִי יְהוָה דֹּבֵר צֶדֶק, מַגִּיד מֵישָׁרִים.


כִּי לֹא עַל הַלֶּחֶם לְבַדּוֹ יִחְיֶה הָאָדָם כִּי עַל כָּל מוֹצָא פִי יְהוָה יִחְיֶה הָאָדָם.

ליקוטי מוהר"ן
כִּי הַצַּדִּיק הוּא יְסוֹד עוֹלָם כְּמוֹ שֶׁכָּתוּב: "וְצַדִּיק יְסוֹד עוֹלָם"
וְכָל הַדְּבָרִים עוֹמְדִים עָלָיו
וְיֵשׁ לוֹ כּחַ הַמּוֹשֵׁך, לְהַמְשִׁיך כָּל הַדְּבָרִים אֵלָיו
כִּי זֶה הַצַּדִּיק, הוּא רַק יָחִיד בָּעוֹלָם, שֶׁהוּא יְסוֹד עוֹלָם
שֶׁכָּל הַדְּבָרִים נִמְשָׁכִים מִמֶּנּוּ
וַאֲפִילּוּ כָּל הַצַּדִּיקִים הֵם רַק עֲנָפִים מִמֶּנּוּ, כָּל אֶחָד לְפִי בְּחִינָתוֹ
יֵשׁ שֶׁהוּא בְּחִינוֹת עָנָף, מִמֶּנּוּ
וְיֵשׁ שֶׁהוּא בְּחִינוֹת עָנָף מִן הֶעָנָף


ספר המידות
עַל יְדֵי הַמָּמוֹן שֶׁנּוֹתֵן לַעֲנִיֵּי אֶרֶץ יִשְׂרָאֵל, עַל יְדֵי זֶה מָמוֹנוֹ נִתְקַיֵּם בְּיָדוֹ.

ליקוטי הלכות 
כי בעינין ההבלים היוצאים על ידי הכיסופים הטובים או רעים חס ושלום , יש דברים נסתרים הרבה , וה' יתברך חומל על עמו בכל דור ועושה נפלאות , כי לעולם חסדו . שמגביר בכל עת ההבלים והכיסופים דקדושה שהם בחינת חסד ,  על הכיסופים וההבלים רעים ,  שלא יחריבו את העולם חס ושלום  .


מדרש רבה שיר השירים
מה שושנה זו, אינה, אלא לריח.
כך לא נבראו הצדיקים, אלא לגאולתן של ישראל.

תענית ז ב 
אמר רבי תנחום בר חנילאי אין הגשמים יורדים אלא אם נמחלו עונותיהם של ישראל .

ספר המידות
גָּדוֹל כֹּחַ הַמַּעֲשֵׂר, שֶׁמְּהַפֵּךְ הַקְּלָלָה לִבְרָכָה.

פלא יועץ
אמר הקדוש ברוך הוא אתם גרמתם לי שהחרבתי את ביתי ושרפתי את היכלי על ידי שנאת חנם, בקשו שלום ואתם נגאלים שנאמר (תהלים קכב ו) 'שאלו שלום ירושלם' .

ילקוט שמעוני תהילים 
'אשרי נשוי פשע'  אשריו לאדם שהוא גבוה מפשעו ,ולא פשעיו גבוהים ממנו .

אורחות צדיקים שער הזכירה
ויזהר אדם מאוד שלא יזכור את חברו שעשה לו דבר רע, ועל זה נאמר: "ולא תטר" (ויקרא יט, יח), אלא ישכח מלבו כל שנאה. ואם הוא הרע לחברו - יזכור, כדי שיתקן מה שעשה לו. ואם שמע דברים בטלים - לא יזכרם. אך יהיה כנפה הקולטת את הסולת ומוציאה את הקמח, אבל לא כמשמרת שקולטת את השמרים ומוציאה את היין.


בן איש חי 
בני אדם עושים מעשים אסורים כפי דעת תורה וטוענים שהוא מנהג, ובאמת אם המנהג הוא יש לו היתר על פי תורת ה' הרי זה מנהג טוב ויש לקיימו דנמצא דרך זה פתוח בידי שמים, אבל אם המנהג הוא הפך תורת ה' ורק פתוח דרך זה בידי אדם שהתירו לעצמם דבר זה הרי 'מנהג' זה הוא אותיות גהינם ואסור ללכת בדרך זה .

ילקוט שמעוני תהילים 
כל העושה תשובה מעבירה שבידו , הקב"ה מוסיף לו  וקורא לו שם חביב  . בוא וראה בני קורח קודם שעשו תשובה  לא נקראו ידידים  , משעשו תשובה נקראו ידידים . וכן דוד  עד שלא עשה תשובה לא נקרא עבד , משעשה תשובה נקרא עבד .


רבי יעקב אבוחצירא זצ"ל
על ידי אמירת אנא בכח קורע כל השטנים והמקטרגים ומעלה נפשו מעולם  העשיה .

ספר המידות
עַל יְדֵי הַצְּדָקָה מִתְנַשֵּׂא.

ספר המידות
עַל יְדֵי אֲמִירַת תְּהִלִּים נִתְרוֹמֵם.

ספר המידות 
עַל יְדֵי לִמּוּד אַגָּדָה בַּלַּיְלָה מִתְנַשֵּׂא.

ילקוט שמעוני מלאכי 
ורבי מאיר איך למד מאחר ? רבי מאיר מצא כתוב ודרש . 'הט אוזנך ושמע דברי חכמים ולבך תשית לדעתי' . לדעתם לא נאמר , אלא לדעתי .


ילקוט שמעוני זכריה 
תני רבי נתן אומר : מגרב לשילה שלושה מילין , והיה עשן של מערכה ועשן פיסלו של מיכה מעורבבים זה בזה . ביקשו מלאכי השרת לדחפו , אמר להם הקב"ה הניחו לו ,  שפיתו מצויה לעוברים ושבים  .


ליקוטי עצות כיסופים 
עַל־יְדֵי כִּסּוּפִים טוֹבִים לְהַשֵּׁם יִתְבָּרַךְ הוּא מְצַיֵּר אוֹתִיּוֹת הַתּוֹרָה לְטוֹב, וְנַעֲשֵׂית לוֹ סַם חַיִּים וּמֵבִיא טוֹב לָעוֹלָם. וְכֵן לְהֵפֶךְ, עַל־יְדֵי כִּסּוּפִין רָעִים חַס ושלום .

ילקוט שמעוני צפניה 
אמר הקב"ה שבועה היא לפני  ,שכל מי שיחכה למלכותי אני בעצמי מעיד בו לטובה .

ילקוט שמעוני הושע 
אדם הולך לכבד את השילטון  ,  הולך מלא וחוזר ריקם . אבל הקב"ה אינו כן הולכים אליו ריקנים ,  וחוזרים מלאים .שנאמר 'כל תשא עוון וקח טוב' .  אמרו לו 'כל תשא עוון' והוא אומר להם 'וקח טוב' .

פלא יועץ
ידוע שבתלמוד התורה , שאין הקדוש ברוך הוא מונה דפים אלא שעות לימוד .

ילקוט שמעוני ירמיה 
שלושה בנים הם : אחד תבע כבוד האב וכבוד הבן .אחד תבע כבוד האב ולא כבוד הבן .  ואחד תבע כבוד הבן ולא כבוד האב . ירמיה תבע כבוד האב וכבוד הבן ,  לפיכך נכפלה נבואתו . אליהו תבע כבוד האב ולא כבוד הבן . לפיכך משח נביא תחתיו את אלישע . יונה תבע כבוד הבן ולא כבוד האב  , לפיכך נפסקה נבואתו .

ילקוט שמעוני ירמיהו 
גדולה תשובה שביטלה את הגזירה וביטלה את השבועה . ביטלה את השבועה מנין ? שנאמר "חי אני כי אם יהיה כניהו " וכתוב "ביום אקחך זרובבל" . ביטלה את הגזירה מנין ? "כה אמר ה' כיתבו את האיש הזה ערירי " וכתוב "ובני יכניה אסר "  .

קידושין מ ע"ב 
היה רבי טרפון וזקנים מסובים בעלית בית נתזה בלוד , נשאלה שאלה זו בפניהם , תלמוד גדול או מעשה גדול  ? נענה רבי טרפון ואמר מעשה גדול , נענה רבי עקיבע  ואמר תלמוד גדול .  נענו כולם ואמרו תלמוד גדול ,  שהתלמוד מביא לידי מעשה .


ספר המידות
בַּעַל תְּשׁוּבָה יִתְפַּלֵּל עַל הַגֶּשֶׁם, וְעַל יְדֵי זֶה מְכַפְּרִין לוֹ עַל עֲווֹנוֹתָיו.

ליקוטי מוהר"ן
קטנות מוחין זה דינים וגבורות , גדלות מוחין זה רחמים וחסדים  .

שערי קדושה
כמו שהקרבנות מכפרים, התפילה גם כן מכפרת עונותיו של אדם. ובספר הזוהר פרשת ויקהל (ר"א ע"ב) תפילה מכובדת יותר מכל עבודות ומכל קרבנות .


עיין ליקוטי מוהר"ן ח"א תורה ח' , בשביל יותר פרטים . העניין  הוא כזה שמי שלוקח לעצמו מידה רעה של רשע , אינו יכול להכניע רשעים . אלא צריכים לעבוד בתחילה על עצמינו טוב , ועל ידי  זה גורם גם לרשע לחזור בתשובה .

ספר המידות לימוד 
הַלִּמּוּד קוֹדֶם לְיִרְאַת חֵטְא, וְיִרְאַת חֵטְא קוֹדֶם לְעִיּוּן.

פלא יועץ 
כן אני נוהג לברך את בני ואת כל המבקש ברכתי אני מניח ידי על ראשו ואומר, יתברך שמו של הקדוש ברוך הוא והוא ברחמיו ישמרך מכל רע, ישמר את נפשך ויתקנך בעצה טובה מלפניו, ותהיה שלם במדות ובדעות ובכל מיני שלמות, ולא תצא תקלה מתחת ידך ולא שום דבר שאינו מתקן, ולא יתגלגל חובה על ידך, ותמצא חן ושכל טוב בעיני אלהים ואדם, ולא יטרידך שום דבר מעבודת האל יתברך שמו. יברכך ה' וישמרך. יאר ה' פניו אליך ויחנך. ישא ה' פניו אליך וישם לך שלום (במדבר ו כד, כז). ישמח אביך ואמך ותגל יולדתך (משלי כג כה) ישימך אלהים כאפרים וכמנשה . אמן .

בראשית תרגום אונקלוס
וַאֲמַר יְיָ לְקָיִן לְמָא תְּקִיף לָךְ וּלְמָא אִתְכְּבִישׁוּ אַפָּיךְ: {ז} הֲלָא אִם תּוֹטִיב עוֹבָדָךְ יִשְׁתְּבֵק לָךְ וְאִם לָא תּוֹטִיב עוֹבָדָךְ לְיוֹם דִּינָא חֶטְאָךְ נְטִיר דִיעֲתִיד לְאִתְפָּרְעָא מִנָּךְ אִם לָא תְתוּב וְאִם תְּתוּב יִשְׁתְּבֵק לָךְ . 
תרגום :
ואמר ה' לקין למה חרה לך ולמה נפלו פניך  , הלא אם תטיב מעשיך ימחל לך , ואם לא תטיב מעשיך ,  ליום הדין חטאך שמור .  שעתיד להפרע ממך אם לא תשוב , ואם תשוב ימחל לך .

בן איש חי
ודאי דבר זה נתברר לרבינו הרש"ש ז"ל מדברי רבינו האר"י ז"ל במקום אחר, כי נאמן רבינו הרש"ש ז"ל שלא יחדש דבר מדעתו אם לא מצא לו גילוי והכרח בדברי רבינו האר"י ז"ל, לכן אין לזוז מדבריו .

ילקוט יוסף
ישראל שנולד לו בן מעובדת כוכבים, והאב רוצה למול את הבן, במקומות רבים אין מלין אותו כלל, מחשש שהדבר יגביר את ההתבוללות. ואמנם מעיקר ההלכה אפשר למולו גם בלי הסכמת האם .אין מברכים ''למול את הגר'', וכל שכן שאין לברך ''על המילה'', עד שיהיה הדבר בהסכמת האם, משום דולדה כמותה, ואז מילתו הוי כמילת גר.


ילקוט שמעוני  ישעיה 
אמר רבי יונתן כל כלה שהיא צנועה בבית חמיה , זוכה ויוצאים ממנה מלכים ונביאים . מנין לנו  ?   מתמר שהיתה צנועה , זכתה מלכים מדוד ונביאים מאמוץ .

ילקוט שמעוני 
והיו מלאכי השרת סותמים חלונות הרקיע  ,שלא תעלה תפילתו של מנשה לפני ה' . ואומרים לפניו ריבון העולמים אדם שהעמיד צלם בהיכל כלום יש בו תשובה ? אמר להם הקב"ה : אם איני מקבלו הרי הדלת נעול כנגד כל בעלי תשובה , מה עשה הקב"ה חתר לו במין חתירה אחת תחת כסא הכבוד ושמע תחינתו . זהו שכתוב 'ויתפלל אליו ויעתר לו' .

תנא דבי אליהו
הכל ברא הקב"ה בעולמו , חוץ ממידת השקר שלא ברא  , ומידת העוול שלא עשה .

ספר המידות
יִרְאַת הַשֵּׁם תּוֹסִיף לָאָדָם יוֹתֵר מִמַּה שֶּׁמַּזָּלוֹ מְחַיֵּב וְהוּא הַדִּין לְהֵפֶךְ.

קהלת
וְהָסֵר כַּעַס מִלִּבֶּךָ, וְהַעֲבֵר רָעָה מִבְּשָׂרֶךָ:  כִּי-הַיַּלְדוּת וְהַשַּׁחֲרוּת, הָבֶל .

סוכה כא ב
אמר רב  שיחת תלמידי חכמים צריכה לימוד .

ספר המידות
הַשֶּׁקֶר לא יַסְכִּימוּ עָלָיו רַבִּים.

עירובין סה ע"א
אמר רב חייא בר אשי אמר רב: 
כל שאין דעתו מיושבת עליו - אל יתפלל, 
משום שנאמר 'בצר אל יורה' .
רבי חנינא ביום שרתח לא היה מתפלל.
עד כאן הגמרא 
יש הלכה כזו , עיקר הכוונה שהאדם ירגיל עצמו לא לקטרג .
ככל שהאדם גדול יותר , מקפידים עליו יותר בזה .
בגלל זה חכמים היו שומרים את עצמם מאוד
מפני איזה דילטוריה על העולם .

ילקוט שמעוני 
רבי יהודה אמר משום רבן גמליאל:
הרי הוא אומר: 'ונתן לך רחמים ורחמך והרבך' - סימן זה יהא בידך, כל זמן שאתה רחמן הרחמן ירחם עליך .


בשם התשב"ץ מובא כי כל האותיות מוזכרות בברכת המזון, מלבד האות ף'. שכל מי שבירך ברכת המזון בכוונה, אין שולט בו לא חרון אף ולא שצף, ולא קצף, ומזונותיו מצויין לו ברווח ובכבוד כל ימיו .

שמירת הלשון שער התבונה פרק ג' 
ירגיל עצמו שלא לדבר אודות אנשים, למעט אלה שמצווה לגנותם . ואם לפעמים יהיה מוכרח לדבר אודות מי יהיה בתכלית הקיצור . כזה שמעתי על הגאון רבי רפאל מהמבורג , שארבע שנים קודם פטירתו סילק מעל עצמו עול הרבנות , וכשהיו אנשים נכנסים אצלו ביקשם שלא ידברו בביתו אודות שום איש . כזה שמעתי על גדול הדור אחר  , שהיה זהיר שלא ישמע על פיו שום שם איש והכל מהטעם הנ"ל .


חיי מוהר"ן
אָמַר שֶׁלֶּעָתִיד יִהְיֶה כָּל הָעוֹלָם אַנְשֵׁי בְּרֶסְלַב.

כשאחד מבני ישראל פורש לתרבות רעה , הצדיק מוכרח לעשות תשובה בשבילו .

סנהדרין קה א
אמר רבה בר בר חנה אמר להן נביא לישראל חזרו בתשובה אמרו לו אין אנו יכולין יצר הרע שולט בנו אמר להם יסרו יצריכם


אמר הקב"ה למלאכי השרת האדם הזה קשה , אם עושה תשובה אני מקבלו .

ספר המידות
עַל יְדֵי הַשְּׁתִיקָה נִמְתָּק הַדִּין.

מדרש רבה 
אמר ר' יוסי בן דוסא: אליעזר הוא כנען ועל ידי ששימש אותו צדיק יצא מכלל ארור ובא לכלל ברוך, הדא הוא דכתיב (בראשית ט): ויאמר ארור כנען .
וכתיב (שם כד): ויאמר בא ברוך ה'.

ליקוטי עצות
הַצַּדִּיק הָאֱמֶת הוּא עוֹשֶׂה תְּשׁוּבָה בְּעַד יִשְׂרָאֵל, לָכֵן כָּל הַמְקֹרָבִים אֵלָיו בְּיוֹתֵר תְּשׁוּבָתָם בְּנָקֵל יוֹתֵר, כִּי הַצַּדִּיק עוֹשֶׂה תְּשׁוּבָה בַּעֲדָם .

ליקוטי עצות
וְעַל יְדֵי שֶׁבָּא לַצַּדִּיק הָאֱמֶת הַנַּ"ל נִתְתַּקֵּן הַכֹּל, כִּי יָכוֹל לְתַקֵּן וּלְהַעֲלוֹת אֲפִלּוּ אֵלּוּ הָרְצוֹנוֹת הַפְּגוּמִים עִם הָרְצוֹנוֹת הַטּוֹבִים שֶׁיֵּשׁ לוֹ, וְאָז יִתְקַיֵּם בּוֹ: "וְנֶפֶשׁ רְעֵבָה מִלֵּא טוֹב", בְּחִינַת וְהִשְׂבִּיעַ בְּצַחְצָחוֹת נַפְשְׁךָ. וִיחַדֵּשׁ כַּנֶּשֶׁר נְעוּרָיו, דְּהַיְנוּ שֶׁיִּתְחַדְּשׁוּ וִיתְתַּקְּנוּ יְמֵי נְעוּרָיו שֶׁעָבְרוּ בַּחֹשֶׁךְ, וְאָז יִקָּרֵא אָדָם. גַּם גּוּפוֹ יִתְעַלֶּה וְיִתְחַדֵּשׁ עַל יְדֵי שֶׁבָּא לְהַצַּדִּיק .

מדרש רבי תנחומא מצורע
שנו רבותינו, על אחת עשרה דברים הנגעים באים על האדם. על עבודה זרה, ועל חילול השם, ועל גלוי עריות, ועל הגניבות, ועל לשון הרע, ועל המעיד עדות שקר, ועל הדיין המקלקל את הדין, ועל שבועת שווא, ועל הנכנס בתחום שאינו שלו, ועל החושב מחשבות של שקר, ועל המשלח מדנים בין אחים. ויש אומרים, אף על עין רעה.


ילקוט שמעוני שמואל ב'
אמר רבי אחא  , מצינו שכל המלמד סניגוריה על ישראל , הקב"ה מרוממו 
 בעולם . שכתוב "ולכן יחכה ה' לחננכם ולכן ירום לרחמכם " .
 
 תנחומא וזאת הברכה
מלמד שהקדוש ברוך הוא גדול ומהולל שמו בכל צבא שלו, שאין מידותיו כמידת בשר ודם. מידת בשר ודם, אם המלך יוצא בפמליא שלו, הוא נאה ויש בצבאותיו נאים ממנו, הוא גבור ויש בצבאותיו גבורים ממנו. אבל הקדוש ברוך הוא, אין בכל רבבותיו כמוהו .

ילקוט שמעוני שמואל
תניא רבי אליעזר אומר , נשמתם של צדיקים גנוזות תחת כסא הכבוד , שנאמר "והיתה נפש אדוני צרורה בצרור החיים את ה' אלוהיך " .

ליקוטי מוהרן
ומאין בא לו הגדלות
מחמת שהוא לומד או מתפלל בפניה(כוונה לא לשמה)
ומחמת זה בא לידי גדלות

עוד יוסף חי 
זעיר אנפין יש בו דין ורחמים , וכאשר יחטאו בעולם התחתון , יעלה קולם באזניו יתמלא דין עליהם . וכאשר יגיע לאוזניו  כי שבו בתשובה ,  הרחמים גוברים . ואז יתבטלו הדינים .

יום יום לרבי מילובביטש זי"ע
אאמו"ר כותב באחד ממכתביו: אהוב את הביקורת כי היא תעמידך על הגובה האמיתי .

יום יום לרבי מילובביטש  זי"ע
העיקר בזמן הזה בעקבות דמשיחא, שלא לילך אחר השכל וחכמות , כי אם לקיים התורה והמצות בתמימות ואמונה פשוטה באלקי ישראל .


'ותרא דלילה כי הגיד לה כל ליבו' מאין ידעה ? אמר רבי חנין ניכרים  דברי אמת.


ילקוט שמעוני שופטים
היה רבי מאיר אומר אלמלא לא נקרא שמה דלילה
היתה ראויה שתקרא דלילה ,
שדילדלה את כוחו , דילדלה את ליבו , דילדלה את מעשיו .
דילדלה את כוחו שנאמר "ויסר כוחו מעליו ".
דילדלה את ליבו שנאמר "ותרא דלילה כי הגיד לה כל ליבו".
דילדלה את מעשיו שכתוב "והוא לא ידע כי ה' סר מעליו " .

ליקוטי עצות צדיק
הַמִּתְקָרְבִים לְצַדִּיקֵי אֱמֶת יֵשׁ בָּהֶם ד' בְּחִינוֹת שֶׁחָשְׁבוּ רַזַ"ל לְעִנְיַן ד' שֶׁנִּכְנְסוּ לַפַּרְדֵּס. כִּי יֵשׁ מִי שֶׁמְּקַבֵּל דֶּרֶךְ יְשָׁרָה מֵהָרַב וְנַעֲשָׂה אִישׁ כָּשֵׁר עַד סוֹפוֹ, וְזֶה בְּחִינַת נִכְנַס בְּשָׁלוֹם וְיָצָא בְּשָׁלוֹם. וְיֵשׁ בְּחִינַת הֵצִיץ וְנִפְגַּע, הֵצִיץ וְמֵת, דְּהַיְנוּ שֶׁנִּתְלַהֵב יוֹתֵר מִדַּאי יוֹתֵר מֵהַמִּדָּה וְעַל־יְדֵי זֶה יוּכַל לָמוּת אוֹ לָצֵאת מִדַּעְתּוֹ. אַךְ גַּם עֲלֵיהֶם נֶאֱמַר: "צַדִּיקִים יֵלְכוּ בָם". אֲבָל יֵשׁ מִי שֶׁפּוֹרֵשׁ לְגַמְרֵי וּמִתְרַחֵק מִן הַצַּדִּיק וְנַעֲשָׂה מִתְנַגֵּד וָלֵץ, וְזֶה בְּחִינַת אַחֵר שֶׁקִּצֵּץ בַּנְּטִיעוֹת. כִּי הַצַּדִּיק וְהָרַב שֶׁבַּדּוֹר צָרִיךְ שֶׁיִּהְיֶה לוֹ שְׁנֵי הַכֹּחוֹת שֶׁיֵּשׁ לְהַתּוֹרָה: סַם חַיִּים וְסַם מָוֶת, בְּאֹפֶן שֶׁיִּהְיֶה אֶפְשָׁר לְהַמִּתְקָרֵב אֵלָיו לְקַבֵּל כִּרְצוֹנוֹ – "צַדִּיקִים יֵלְכוּ בָם וּפוֹשְׁעִים יִכָּשְׁלוּ". אִם הוּא חָפֵץ בָּאֱמֶת יִזְכֶּה לְקַבֵּל מֵהָרַב דֶּרֶךְ יְשָׁרָה וְעֵצוֹת טוֹבוֹת לָשׁוּב לְהַשֵּׁם יִתְבָּרַךְ, וְאִם לָאו, וְהוּא בָּא בְּעַקְמִימִיּוּת וְטִינָא יֵשׁ בְּלִבּוֹ, יוּכַל גַּם כֵּן לִמְצֹא בְּהָרַב מַה שֶּׁהוּא רוֹצֶה, דְּהַיְנוּ שֶׁיִּמְצָא בּוֹ דָּבָר שֶׁיִּכְפֹּר בַּכֹּל וְיִתְרַחֵק לְגַמְרֵי, וְזֶהוּ בְּחִינַת וּפוֹשְׁעִים יִכָּשְׁלוּ בָם רַחֲמָנָא לִצְלָן .


ליקוטי מוהר"ן ח"ב  צא'
דַּע, כִּי הַהִתְקַשְּׁרוּת בֶּאֱמֶת לְצַדִּיקִים אֲמִתִּיִּים
הוּא תּוֹעֶלֶת גָּדוֹל מְאד מְאד
כִּי עַל יְדֵי זֶה זוֹכִין לִתְשׁוּבָה שְׁלֵמָה
וּלְכַפָּרַת עָווֹן
וְנִמְתָּקִין הַדִּינִין וְנִתְבַּטְּלִין לְגַמְרֵי
וְנַעֲשֶׂה עַל יְדֵי זֶה יִחוּד קֻדְשָׁא בְּרִיך הוּא וּשְׁכִינְתֵּהּ .


ליקוטי מוהר"ן קלו'
עַל כֵּן צָרִיך לְדוּנוֹ לְכַף זְכוּת
וּבָזֶה הוּא מַעֲלֶה חֲבֵרוֹ לְכַף זְכוּת
וְאָז הֵם בְּמָקוֹם אֶחָד הַיְנוּ בְּמַדְרֵגָה אַחַת
וַאֲזַי בְּוַדַּאי לא יִהְיֶה מַחֲלקֶת
כִּי הַמַּחֲלקֶת הוּא רַק מֵחֲמַת שֶׁהֵם מְשֻׁנִּים זֶה מִזֶּה .

ליקוטי עצות דיבור
הַדִּבּוּרִים שֶׁאֵינָם דִּבּוּרִים קְדוֹשִׁים, גּוֹרְמִים שֶׁנִּתְעוֹרֵר סֻכּוֹת נוֹצְרִים, סֻכַּת אֻמּוֹת הָעוֹלָם, וּמִתְגַּבֵּר יְמִין שֶׁקֶר, וּמִתְגַּבֵּר הַגָּלוּת, וּמִתְרַחֲקִים מִקְּדֻשַּׁת אֶרֶץ יִשְׂרָאֵל, וְעַל־יְדֵי זֶה נִתְעַלֵּם הָרַבִּי הָאֱמֶת וּמִתְגַּבֵּר רִיב וּמַחְלֹקֶת, וַאֲזַי הַשְּׁכִינָה אִיהִי רִיב עַל בְּנָהָא בְּגָלוּתָא שֶׁגָּלוּ מִשֻּׁלְחָן אֲבִיהֶם וּמֵאַרְצָם יָצְאוּ. אֲבָל עַל־יְדֵי דִּבּוּרִים קְדוֹשִׁים שֶׁהוּא תְּפִלָּה בְּכֹחַ, מִתְגַּבֵּר הָאֱמֶת .

ליקוטי מוהר"ן
כָּל הַמַּחֲלקֶת נִמְשָׁכִים מִבְּחִינַת קרַח עַל אַהֲרון
שֶׁהֵם בְּחִינַת שְׂמָאלָא וִימִינָא
וְעַל יְדֵי מֶחָאַת כַּף, נִכְלָלִים שְׂמאל בְּיָמִין, וְיָמִין בִּשְׂמאל וְנַעֲשִׂים אַחְדוּת

תניא, אמר רבי ישמעאל בן אלישע: פעם אחת נכנסתי להקטיר קטורת לפני ולפנים, וראיתי אכתריאל י-ה ד' צבאות שהוא יושב על כסא רם ונשא ואמר לי: ישמעאל בני, ברכני! - אמרתי לו: יהי רצון מלפניך שיכבשו רחמיך את כעסך ויגולו רחמיך על מדותיך ותתנהג עם בניך במדת הרחמים ותכנס להם לפנים משורת הדין, ונענע לי בראשו.


ליקוטי מוהר"ן ה'
מִי שֶׁיֵּשׁ בּוֹ יִרְאָה, קוֹלוֹ נַעֲשֶׂה רְעָמִים
כִּי רַעַם מִסִּטְרָא דְּיִצְחָק
כְּמוֹ שֶׁכָּתוּב: "וְרַעַם גְּבוּרוֹתָיו"
וְעַל יְדֵי זֶה דְּבָרָיו נִשְׁמָעִים .


כִּי נֵר מִצְוָה, וְתוֹרָה אוֹר;    וְדֶרֶךְ חַיִּים, תּוֹכְחוֹת מוּסָר.

ליקוטי מוהר"ן ח"ב קא
כִּי עִקָּר כְּלָל וְשׁרֶשׁ וִיסוֹד שֶׁל כָּל הָעֵצוֹת לְהִתְקָרֵב לְהַשֵּׁם יִתְבָּרַך
הוּא רַק אֲמִירַת תְּהִלִּים וּשְׁאָרֵי תְּחִנּוֹת וּבַקָּשׁוֹת וְהִתְבּוֹדְדוּת
לְפָרֵשׁ שִׂיחָתוֹ בֵּינוֹ לְבֵין קוֹנוֹ
לְבַקֵּשׁ מִלְּפָנָיו, שֶׁיְּקָרְבֵהוּ לַעֲבוֹדָתוֹ יִתְבָּרַך
וְרַק עַל יְדֵי זֶה זוֹכִין לְנַצֵּחַ הַמִּלְחָמָה
אִם יִהְיֶה חָזָק וְאַמִּיץ מְאד תָּמִיד
לְהַעְתִּיר וּלְהִתְפַּלֵּל וּלְהִתְחַנֵּן לִפְנֵי הַשֵּׁם יִתְבָּרַך תָּמִיד
יִהְיֶה אֵיך שֶׁיִּהְיֶה
אָז בְּוַדַּאי יְנַצֵּח הַמִּלְחָמָה
אַשְׁרֵי לוֹ

אורחות צדיקים חרטה
החרטה היא, שעושה אדם דבר וחוזר בו ומתנחם על המעשה .
היא דרך ישרה מאוד לעניין התשובה, כי מי שחטא ומתחרט - כאלו לא חטא .


אורחות צדיקים
מידת הרחמנות הוא סימן לזרע אברהם אבינו, זרע ישראל (יבמות עט, א), כדכתיב: "ונתן לך רחמים ורחמך והרבך" (דברים יג, יח).

יומא פו ב
תניא היה רבי מאיר אומר גדולה תשובה , שבשביל יחיד שעשה תשובה  ,מוחלים לכל העולם כולו שנא' 'ארפא משובתם אוהבם נדבה כי שב אפי ממנו' מהם לא נאמר אלא ממנו .


יומא פו ב
אמר ר' יצחק אמרי במערבא משמיה דרבה בר מרי בא וראה שלא כמדת הקדוש ברוך הוא מדת בשר ודם מדת בשר ודם מקניט את חבירו בדברים ספק מתפייס הימנו ספק אין מתפייס הימנו וא"ת מתפייס הימנו ספק מתפייס בדברים ספק אין מתפייס בדברים אבל הקב"ה אדם עובר עבירה בסתר מתפייס ממנו בדברים שנאמר (הושע יד, ג) קחו עמכם דברים ושובו אל ה' ולא עוד אלא שמחזיק לו טובה שנאמר וקח טוב ולא עוד אלא שמעלה עליו הכתוב כאילו הקריב פרים .


תנחומא בלק
ראה מה בין נביאי ישראל לנביאי האומות. נביאי ישראל מזהירין את האומות על העבירות. וכן הוא אומר, נביא לגוים נתתיך. ונביאים שהעמיד מן האומות, נותנים פרצה לאבד את הבריות מן העולם הבא. ולא עוד אלא כל הנביאים היו במדת רחמים על ישראל ועל אומות העולם .ונביאי אומות העולם, היו במדת אכזריות, שזה עמד לעקור אומה שלמה חנם על לא דבר. לכך נכתבה פרשת בלעם, להודיע למה סלק הקדוש ברוך הוא רוח הקדש מאומות העולם, שזה עמד מהם, וראה מה עשה .


ליקוטי הלכות הלכות אומנין 
אֲפִלּוּ מִי שֶׁאֵינוֹ זוֹכֶה לָזֶה לִבְחִינַת צַדִּיק בִּשְׁלֵמוּת אַף עַל פִּי כֵן אִם הוּא מַכְנִיעַ אֶת עַצְמוֹ עַל כָּל פָּנִים תַּחַת הַצַּדִּיק כְּעֶבֶד תַּחַת אֲדוֹנָיו, אֲזַי כָּל תּוֹרָתוֹ וְלִמּוּדוֹ וְכָל מַעֲשָֹיו מְקַבְּלִים תִּקּוּן עַל יְדֵי הַצַּדִּיק שֶׁמְּצַיֵּר הַכֹּל לְטוֹב וַאֲזַי נֶאֱמַר עָלָיו גַּם כֵּן 'זָכָה נַעֲשֶֹה לוֹ סַם חַיִּים' עַל יְדֵי כֹּחַ הַצַּדִּיק .

מדרש רבה
אמר לו הקב"ה למשה הואיל וקיבלו עליהם תוכחותיך צריך אתה לברכן. מיד חזר וברכם מנין שנאמר "ה' אֱלֹהֵיכֶם הִרְבָּה וְגוֹ'". ומנין שכל המקבל תוכחה זוכה לברכה שכן שלמה מפרש (משלי כד, כה): "ולמוכיחים ינעם ועליהם תבא ברכת טוב" אמר הקב"ה לישראל בעולם הזה הייתם מתברכין ע"י אחרים לעתיד לבוא אני אברך אתכם שנאמר (תהלים סז, ב): "אֱלֹהִים יְחָנֵּנוּ וִיבָרְכֵנוּ" .

למזהיר ולנזהר תן שלומים כימי נהר .

ליקוטי הלכות
אֲבָל צְרִיכִין לָזֶה שֶׁיִּהְיֶה אַהֲבָה וְשָׁלוֹם גָּדוֹל בֵּין יִשְֹרָאֵל כְּדֵי שֶׁיִּכָּלְלוּ כָּל הַנְּפָשׁוֹת יַחַד בְּהַצַּדִּיק הָאֱמֶת שֶׁהוּא בְּחִינַת שֵֹכֶל הַכּוֹלֵל, כִּי כָּל אֶחָד וְאֶחָד הוּא בְּחִינַת שֵֹכֶל פְּרָטִי וּכְשֶׁמִּתְחַבְּרִין יַחַד בְּאַהֲבָה וְשָׁלוֹם וְנִכְלָלִין בְּהַצַּדִּיק הָאֱמֶת שֶׁהוּא חָכָם הַכּוֹלֵל בְּחִינַת קָדְשֵׁי קָדָשִׁים עַל יְדֵי זֶה נִמְתָּקִין כָּל הַדִּינִין .

ילקוט יוסף
כל הזהיר במצוה זו של ארבעת המינים , זוכה לחיי העולם הזה והעולם הבא, וזוכה לבנים צדיקים שיש להם לב בתורה. והעושה מצוה זו כתקנה יש לו תועלת גדולה לנפשו ולגופו, וניצול הוא וכל אנשי ביתו מכל צרה ומכל גזירה רעה.


שבת קכז ב
תנו רבנן הדן חבירו לכף זכות דנין אותו לזכות .

סוכה כח.
אמרו עליו על רבן יוחנן בן זכאי מימיו לא שח שיחת חולין , ולא הלך ד' אמות בלא תורה ובלא תפילין , ולא קדמו אדם בבית המדרש , ולא ישן בבית המדרש לא שינת קבע ולא שינת עראי , ולא הרהר במבואות המטונפות , ולא הניח אדם בבית המדרש ויצא , ולא מצאו אדם יושב ודומם , אלא יושב ושונה ולא פתח אדם דלת לתלמידיו אלא הוא בעצמו , ולא אמר דבר שלא שמע מפי רבו מעולם , ולא אמר הגיע עת לעמוד מבית המדרש , חוץ מערבי פסחים וערבי יום הכפורים .

מדרש רבה בלק
'לא הביט און ביעקב'
אינו מסתכל בעבירות שבידם, ואינו מסתכל אלא בגאות שלהם.

ליקוטי עצות 
כָּל הַדִּבּוּרִים שֶׁמְּדַבְּרִים עַל הַצַּדִּיק הָאֱמֶת וְעַל אֲנָשָׁיו הֵם טוֹבוֹת גְּדוֹלוֹת מְאֹד בְּגַשְׁמִי וּבְרוּחָנִי .


ילקוט שמעוני יתרו
אמר הקב"ה התורה כולה שלום , ולמי אני נותנה? לאומה שהיא אוהבת שלום .

ספר המידות
מִי שֶׁמְּשַׁלֵּם טוֹבָה תַּחַת רָעָה, מַאֲרִיךְ יָמִים וְשָׁנִים.


ליקוטי אמרים למגיד ממעזריטש זצוק"ל
אם אדם עושה עבירה ואחר כך עושה תשובה , הוא מעלה העבירות , ויש לה' יתברך תענוג אפילו מהעבירות

ליקוטי הלכות 
כְמוֹ שֶׁאָמַר אֲדוֹנֵנוּ מוֹרֵנוּ וְרַבֵּנוּ זִכְרוֹנוֹ לִבְרָכָה לְאֶחָד, אַתָּה בִּלְעָדַי אֵינְךָ יָכוֹל לַעֲשֹוֹת כְּלָל, דְּהַיְנוּ לְתַקֵּן נַפְשׁוֹ בְּעַצְמוֹ .  אֲבָל גַּם אֲנִי בִּלְעָדֶיךָ אֵינִי יָכוֹל לַעֲשֹוֹת דָּבָר, הַיְנוּ שֶׁאִם אַתָּה לֹא תַּעֲשֶֹה כְּלָל בְּוַדַּאי אִי אֶפְשָׁר לִי לַעֲשֹוֹת עֲבוּרְךָ הַכֹּל, כִּי הָאָדָם הוּא בַּעַל בְּחִירָה וְאִי אֶפְשָׁר לְהַעֲלוֹתוֹ כִּי אִם כְּשֶׁיֵּשׁ לוֹ אֵיזֶה הִתְעוֹרְרוּת מֵעַצְמוֹ .







