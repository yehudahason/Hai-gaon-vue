ספר המידות המתקת דין
סג. עַל יְדֵי הַשּׂוֹנְאִים יָכוֹל לֵידַע הַדִּין שֶׁלְּמַעְלָה.


אָמַר רַבִּי יְהוֹשֻעַ בֶּן לֵוִי, עָתִיד הַקָּדוֹשׁ בָּרוּךְ הוּא לְהַנְחִיל לְכָל צַדִּיק וְצַדִּיק שְׁלֹש מֵאוֹת וַעֲשָׂרָה עוֹלָמוֹת, שֶׁנֶּאֱמַר (מִשְׁלֵי ח, כא), לְהַנְחִיל אֹהֲבַי יֵשׁ וְאֹצְרֹתֵיהֶם אֲמַלֵּא.

אורחות צדיקים תשובה
ויראה ויבין בכל חלקי התשובה, וימסור נפשו לעשות, והכל יעשה לשם שמים בכל כוחו ובכל לבו, בסתר ובגלוי, אז הקדוש-ברוך-הוא מקל עליו עניני התשובה ומדריכו לדרך ישר לתשובה, כגון אם הוליד בן מעריות - הקדוש-ברוך-הוא יכרית אותו הזרע וישתכח הדבר כאלו לא היה; ואם גזל ממון - הקדוש-ברוך-הוא יזמין לו ממון ויפרע לנגזל, וירצנו וימחל לו; ואם עשה לאדם דבר בגופו או בממונו - יכניס לו הבורא יתברך רצון ואהבה בלבו שימחל לו, כמו שנאמר: "ברצות ה' דרכי איש גם אויביו ישלם אתו" (משלי טז, ז)

ילקוט יוסף כיפורים
* עבירות שבין אדם לחברו אין יום הכפורים מכפר עד שיפייס את חבירו. 
* אסור לאדם להיות אכזרי וקשוח באופן שלא ירצה להתפייס, אלא כל אדם צריך להיות נוח לרצות .
* אם זה שחטא כנגדו אינו מתפייס בראשונה למחול לו, יחזור וילך פעם שניה ושלישית, ובכל פעם יקח עמו ג' אנשים. ואם אינו מתפייס בג' פעמים אינו זקוק לו.

כשקורה לך איזה מאורע , אל תמהר לדון לחובה או זכות . המתן זמן מה  ותספוג את הכל . ויהיה לך יותר קל לחוש מה  היה ,  וללמד זכות מה אפשר .

לכל מגזר יש טובים ורעים ,  שזה ראשי תיבות של 'צבור' .  צ'דיקים ב'ינונים ור'שעים .

ליקוטי מוהר"ן ח"א קכג'
וְהָעִקַּר הָעֲבוֹדָה, לִהְיוֹת תָּם וְיָשָׁר יְרֵא אֱלהִים וְסָר מֵרַע, בְּלִי שׁוּם חָכְמוֹת
וּשְׁלמָה הַמֶּלֶך, עָלָיו הַשָּׁלוֹם, אַחַר שֶׁכָּתוּב בּוֹ "וַיֶּחְכַּם מִכָּל הָאָדָם"
אָמַר: "כִּי בַעַר אָנכִי מֵאִישׁ וְלא בִינַת אָדָם לִי"
וְכֵן אָמַר אָסָף: "וַאֲנִי בַעַר לא אֵדָע בְּהֵמוֹת הָיִיתִי עִמָּך"
"אֵין חָכְמָה וְאֵין תְּבוּנָה וְאֵין עֵצָה לְנֶגֶד ה'".

תנא דבי אליהו
שנו חכמים הוי עלוב ועניו לכל אדם, ולאנשי ביתך יותר מכל אדם .תדע לך שכן הוא, צא ולמד מן הקב״ה שהיה עלוב ועניו לעמו בכל מקום. ולא הלך עמהם בדרכיהם ולא שפט אותם כעונותיהם, אלא היה להם במידת ענוה שלו. ואלמלא הקב״ה שנהג עמהם בענוה לא ניתנה התורה לישראל .


תנא דבי אליהו
בוא וראה, שבמידה שאדם מודד - בה מודדים לו. אדם נותן צדקה בעולם הזה ומתכוון עליו שיחיה העני ולא ימות - אף הקב״ה מתכוון על הנותנה שיחיה ולא ימות.

ספר המידות צדקה 
עַל יְדֵי צְדָקָה נַעֲשֶׂה סוּר מֵרָע.

מדרש תנחומא קורח 
בא וראה כמה קשה המחלוקת, שכל העוזר במחלוקת, הקדוש ברוך הוא מאבד את זכרו. שכך כתיב, ואש יצאה מאת ה' ותאכל את החמשים ומאתים איש. אמר רבי ברכיה, כמה קשה המחלוקת, שבית דין של מעלה אין קונסין אלא מבן עשרים שנה ומעלה, ובית דין של מטה מבן שלש עשרה. ובמחלוקתו של קרח, תנוקות בן יומן נשרפו ונבלעו בשאול תחתית, דכתיב, ונשיהם ובניהם וטפם, וירדו הם וכל אשר להם.

ברכות לב ע"ב 
 {ישעיה מט-יד} "ותאמר ציון עזבני ה' וה' שכחני "   אמר ר''ל אמרה כנסת ישראל לפני הקב''ה רבש''ע אדם נושא אשה על אשתו ראשונה זוכר מעשה הראשונה אתה עזבתני ושכחתני אמר לה הקב''ה בתי י''ב מזלות בראתי ברקיע ועל כל מזל ומזל בראתי לו שלשים חיל ועל כל חיל וחיל בראתי לו שלשים לגיון ועל כל לגיון ולגיון בראתי לו שלשים רהטון ועל כל רהטון ורהטון בראתי לו שלשים קרטון ועל כל קרטון וקרטון בראתי לו שלשים גסטרא ועל כל גסטרא וגסטרא תליתי בו שלש מאות וששים וחמשה אלפי רבוא כוכבים כנגד ימות החמה וכולן לא בראתי אלא בשבילך .

תנא דבי אליהו פעם אחת הייתי עובר ממקום למקום מצאני אדם אחד שהיה בו מקרא ואין בידו משנה ,  אמר לי רבי רוצה אני לומר לפניך דבר אחד ומתירא אני שמא תקפיד אמרתי לו חס ושלום  אם אתה שואלני בדבר תורה, אמר לו  רבי מפני מה כתיב 'נותן לחם לכל בשר', וכתיב 'נותן לבהמה לחמה' (תהלים קמז ט), וכי אין אדם מכין לחמו?  אמר לו זהו דרך ארץ שהאדם  עושה בידיו והקב"ה מברך מעשה ידיו, שנאמר 'למען יברכך ה' אלהיך בכל מעשה ידך' (דברים יד כט), יכול יהא יושב ובטל  ?  תלמוד לאמר אשר תעשה .

ליקוטי עצות
שְׁלֵמוּת הָאָדָם הוּא שֶׁיִּהְיֶה צַדִּיק וְלַמְדָן. כִּי אִם אֵינוֹ לַמְדָן, אָמְרוּ חֲזַ"ל "וְלֹא עַם הָאָרֶץ חָסִיד". וְלַמְדָן בִּלְבַד בְּוַדַּאי אֵינוֹ כְּלוּם, כִּי אֶפְשָׁר לִהְיוֹת לַמְדָן וְרָשָׁע גָּמוּר חַ"ו, וְלֹא זָכָה – נַעֲשֵׂית לוֹ סַם מָוֶת. עַל־כֵּן צָרִיךְ שֶׁיִּהְיֶה לַמְדָן בַּתּוֹרָה וְחָסִיד בְּמַעֲשִׂים טוֹבִים, וְאָז הוּא דּוֹמֶה לְמַלְאַךְ ה' צְבָאוֹת, וְהוּא מְצַיֵּר אוֹתִיּוֹת הַתּוֹרָה לְטוֹב, וּמֵבִיא חַיִּים וְכָל טוּב לָעוֹלָם.

'וַאֲנִי בַּחֲלוֹתָם לְבוּשִׁי שָׂק עִנֵּיתִי בַצּוֹם נַפְשִׁי...'
אמר דוד לקב"ה הם כשהיו חולים הייתי מתפלל עליהם שירפאו ,
אבל כשאני חולה הם מתפללים עלי שאמות .


"ויגדל האיש וילך הלוך וגדל" אמר רבי  חנין עד שהיו אומרים זבל פרדותיו של יצחק ולא כספו וזהבו של אבימלך.

ההבדל בין העזות הטובה   לעזות  הרעה   ,  הוא שהעזות הרעה מעיזה בשביל שקר ושחיתות , ואילו העזות הטובה בשביל האמת והצדק .

שאלו פעם את רבינו הזקן, רבי שניאור זלמן מלאדי, בעל התניא, כיצד מתיישבת חובת הצפייה לבואו של המשיח עם מאמר חז"ל שמשיח יבוא בהיסח הדעת; שהרי אם מצפים לו בכל עת, אין זה היסח הדעת. 
השיב הרבי: "אין סתירה בין השניים. המשיח שאנו מצפים לו ומדמיינים אותו- לא יבוא כלל, ואילו המשיח שיבוא- איש אינו מצפה לו, ובואו של משיח כזה יהיה לגמרי בהיסח הדעת".


סנהדרין כ ע"ב
אמר ריש לקיש בתחילה מלך שלמה על העליונים , ולבסוף מלך על התחתונים , ולבסוף לא מלך אלא על ישראל   , ולבסוף לא מלך אלא על ירושלים  , ולבסוף לא מלך אלא על מיטתו  ולבסוף לא מלך אלא על מקלו .
רש"י
בתחילה - קודם שנשא שלמה נשים נכריות מלך אף על עליונים :

משלי כ'
לֵץ הַיַּין הֹמֶה שֵׁכָר וְכָל שֹׁגֶה בּוֹ לֹא יֶחְכָּם
מצודות 
רוצה לאמר  כל מי שישגה בו בדעתו לחשוב הואיל והיין מפקח ארבה אם כן  בשתייתו, הנה באמת לא יתחכם, כי מיעוטו יפה רובו קשה.

מדרש רבה בראשית
'אעשה לו עזר כנגדו'
אם זכה עזר, ואם לאו - כנגדו.
אמר רבי יהושע בר נחמיה:
אם זכה, כאשתו של רבי חנינא בר חכינאי.
ואם לאו, כאשתו של רבי יוסי הגלילי.

אסתר ב' כג'
"וַיִּכָּתֵב, בְּסֵפֶר דִּבְרֵי הַיָּמִים--לִפְנֵי הַמֶּלֶךְ "
רש"י
"ויכתב בספר דברי הימים" - הטובה שעשה מרדכי למלך
"אחר הדברים האלה" - שנבראת רפואה זו להיות לתשועה לישראל
"גדל המלך וגו' את המן" - שהקב"ה בורא רפואה למכתם של ישראל קודם שיביא המכה עליהם .

מגילה כח ע"א 
שאלו תלמידיו את ר' זירא במה הארכת ימים ?  אמר להם מימי לא הקפדתי בתוך ביתי . 
ליקוטי אמרים למגיד ממעזריטש זי"ע
שפעמים צריך להראות כעס ואימה לאנשי ביתו  , אבל בפנימיות גופי  ונשמתי  לא הקפדתי .

שופטים ח'
כב וַיֹּאמְרוּ אִישׁ-יִשְׂרָאֵל, אֶל-גִּדְעוֹן, מְשָׁל-בָּנוּ גַּם-אַתָּה, גַּם-בִּנְךָ גַּם בֶּן-בְּנֶךָ:  כִּי הוֹשַׁעְתָּנוּ, מִיַּד מִדְיָן.  כג וַיֹּאמֶר אֲלֵהֶם, גִּדְעוֹן, לֹא-אֶמְשֹׁל אֲנִי בָּכֶם, וְלֹא-יִמְשֹׁל בְּנִי בָּכֶם:  יְהוָה, יִמְשֹׁל בָּכֶם.


ירמיהו י'
כד יַסְּרֵנִי יְהוָה, אַךְ-בְּמִשְׁפָּט:  אַל-בְּאַפְּךָ, פֶּן-תַּמְעִטֵנִי. 
מצודות 
"אך במשפט" - רוצה לאמר  שיהיו הייסורין בדרך  הבאים לגלות אוזן למוסר , אבל אל תייסרני באפך כדרך המתנקם פן אהיה מתמעט והולך עד לא ישאר ממני מאומה  .

מדרש שוחר טוב תהילים קלז'
כיוון שהגיע ירמיהו לנהר פרת אמר נבוזראדן טוב בעיניך לבוא איתי לבבל  ?נטלו הגלויות את עינהם וראו שירמיהו פרש מהם.  געו כולם בבכיה וצווחו רבינו ירמיהו הרי אתה מניחנו ?  ענה ירמיהו ואמר להם מעיד אני עלי שמים וארץ אילו בכיתם בכיה אחת עד שאתם בציון לא הייתם גולים  .

ליקוטי מוהר"ן ח"ב צא'
וְדַע, כִּי כְּלַל הַתּוֹרָה הַקְּדוֹשָׁה הוּא בְּחִינַת חָכְמָה עִלָּאָה
וּכְלַל הַחָכְמוֹת שֶׁבָּעוֹלָם נִמְשָׁכִין מִבְּחִינַת חָכְמָה תַּתָּאָה

שבת קמט' ע"ב 
אמר רבי  יוחנן כל ימיו של אותו רשע לא נמצא שחוק בפה כל בריה שנאמר (ישעיהו יד, ז) 'נחה שקטה כל הארץ פצחו רינה' . מכלל שעד עכשיו לא היה רינה  .

מדרש תנחומא וירא
"באשר דבר מלך שלטון ומי יאמר לו מה תעשה וגו', שומר מצוה לא ידע דבר רע "  (קהלת ח) .
כל מה שהקב"ה חפץ לעשות, אין מי שימחה בידו.
מי יאמר לו מה תעשה ?  'שומר מצוה' אלו הצדיקים שמשמרים מצוותיו
של הקדוש ברוך הוא והקב"ה מקיים גזירתם . 
תדע לך שכשעשו אותו מעשה בקש הקדוש ברוך הוא לכלותם,
עמד משה כביכול תפש להקב"ה כאדם שתופש בחבירו
שכן הוא אומר 'ועתה הניחה לי' .

ח וַיְהִי, דְּבַר-יְהוָה, אֶל-זְכַרְיָה, לֵאמֹר.  ט כֹּה אָמַר יְהוָה צְבָאוֹת, לֵאמֹר:  מִשְׁפַּט אֱמֶת, שְׁפֹטוּ, וְחֶסֶד וְרַחֲמִים, עֲשׂוּ אִישׁ אֶת-אָחִיו.  י וְאַלְמָנָה וְיָתוֹם גֵּר וְעָנִי, אַל-תַּעֲשֹׁקוּ; וְרָעַת אִישׁ אָחִיו, אַל-תַּחְשְׁבוּ בִּלְבַבְכֶם.

פסחים דף ח' ע"ב
אמר ר' דוסתאי בר' ינאי מפני מה אין חמי טבריא בירושלים כדי שלא יהו עולי רגלים אומרים אלמלא לא עלינו אלא לרחוץ בחמי טבריא דיינו ונמצאת עלייה שלא לשמה .

יחזקאל כב'
עַם הָאָרֶץ עָשְׁקוּ עֹשֶׁק, וְגָזְלוּ גָּזֵל; וְעָנִי וְאֶבְיוֹן הוֹנוּ, וְאֶת-הַגֵּר עָשְׁקוּ בְּלֹא מִשְׁפָּט.  ל וָאֲבַקֵּשׁ מֵהֶם אִישׁ גֹּדֵר-גָּדֵר וְעֹמֵד בַּפֶּרֶץ לְפָנַי, בְּעַד הָאָרֶץ--לְבִלְתִּי שַׁחֲתָהּ; וְלֹא, מָצָאתִי. 
מצודות 
ביקשתי מי מחזיר את ישראל בתשובה או מי עומד בתפילה לפני עליהם , לבל אשחיתם והנה לא מצאתי .


ליקוטי מוהר"ן ח"א מז'
דַע מִי שֶׁהוּא מְשַׁבֵּר תַאֲוַות אֲכִילָה
הַקָּדוֹשׁ בָּרוּך הוּא עוֹשֶׂה עַל יָדוֹ מוֹפְתִים

משלי ג'
אִם־לַלֵּצִ֥ים הֽוּא־יָלִ֑יץ וְ֝לַעֲנָוִ֗ים יִתֶּן־חֵֽן׃
מצודות 
"אם ללצים" -  לכל אחד משלם הקב"ה גמול במידה שמדד:  המלעיגים בבני אדם - יסבב סיבה אשר יתלוצצו בהם גם .
"ולענוים" - אשר הם שפלי הרוח ומכבדים כל אדם, יתן חינם בעיני הכל ויכבדו להם.

מדרש רבה אסתר
כל מה שהמן היה מקטרג את ישראל מלמטה ,  היה מיכאל מלמד עליהם סניגוריה למעלה . אמר לפני ריבונו של עולם אין מתקטרגים ישראל  אלא על שהם שומרים את הדת .  אמר לו הקב"ה חייך לא עזבתי אותם ואיני עוזב אותם זה שכתוב (שמואל א' יב') "כי לא יטוש ה' את עמו בעבור שמו הגדול " .

שיחות הר"ן רפב'
אָמַר לְאֶחָד: כְּשֶׁנִּפְרָדִין חַס וְשָׁלוֹם, מֵהַצַּדִּיקִים
כְּאִלּוּ עוֹבְדִין עֲבוֹדָה זָרָה
כִּי אִיתָא בַּזוהַר הַקָּדוֹשׁ שֶׁהַצַּדִּיק הוּא קוּצָא דְּאוֹת ד'
וּכְשֶׁנִּפְרָדִין מִמֶּנּוּ חַס וְשָׁלוֹם, אֲזַי מַפְרִידִין קוּצָא דְּאוֹת ד' דְּאֶחָד
וְנַעֲשֶׂה חַס וְשָׁלוֹם אַחֵר
שֶׁהוּא אֵל אַחֵר כְּפִירוּת 
....
וְכֵן מְבאָר עִנְיָן זֶה בְּכַמָּה מְקוֹמוֹת בְּדִבְרֵי רַבֵּנוּ זִכְרוֹנוֹ לִבְרָכָה
שֶׁעִקַּר הָאֱמוּנָה תּוֹלֶה בַּהִתְקָרְבוּת לַצַּדִּיקִים הָאֲמִתִּיִּים .

ליקוטי עצות כיפורים
יוֹם כִּפּוּר הוּא כְּלָלִיּוּת כָּל הַיָּמִים, וְהוּא מְחַיֶּה כָּל הַיָּמִים, וְהוּא מַכְנִיעַ הַלֵּב לְדַבֵּק כָּל הָרְצוֹנוֹת לְהַשֵּׁם יִתְבָּרַךְ לְבַד. וְעַל יְדֵי זֶה נִתְבַּטֵּל כָּל מִינֵי מַחְלֹקֶת בְּגַשְׁמִיּוּת וְרוּחָנִיּוּת וְנַעֲשָׂה שָׁלוֹם, וְעַל־יְדֵי זֶה נִמְשָׁךְ שָׂשׂוֹן וְשִׂמְחָה .

ליקוטי עצות תענית 
צָרִיךְ כָּל אָדָם לְהַכְנִיעַ הַחֹמֶר, וְזֶה נַעֲשָׂה עַל־יְדֵי הַתַּעֲנִית. כִּי עַל־יְדֵי הַתַּעֲנִית מַחֲלִישִׁין הָאַרְבַּע יְסוֹדוֹת, שֶׁמֵּהֶם בָּאִים כָּל הַתַּאֲווֹת, וְנִכְנָע וְנִתְבַּטֵּל הַגּוּף וְהַחֹמֶר שֶׁהִיא בְּחִינַת סִכְלוּת וָחֹשֶׁךְ, בְּחִינַת בְּהֵמָה בְּחִינַת מִיתָה, וְנִתְגַּבֵּר וְנִתְעַלֶּה הַשֵּׂכֶל וְהַצּוּרָה שֶׁהוּא בְּחִינַת נֶפֶשׁ, בְּחִינַת אָדָם, בְּחִינַת חָכְמָה וְאוֹר וְחַיִּים, וְנִתְבַּטֵּל הַשִּׁכְחָה וְזוֹכֶה לְזִכָּרוֹן. וּמְבַטֵּל הַדִּין וְהַחֹשֶׁךְ וּמַמְשִׁיךְ חֲסָדִים בָּעוֹלָם. וְעִקַּר תִּקּוּן הַתַּעֲנִית הוּא עַל־יְדֵי צְדָקָה, גַּם מַכְנִיעַ חָכְמוֹת חִיצוֹנִיּוֹת כְּנֶגֶד חָכְמוֹת הַתּוֹרָה, גַּם זוֹכֶה לְפַרְנָסָה .

תלמוד הוא מעלה יקרה , ויכול להיות בהתחלה קשיים ומניעות  . בדוק ומנוסה הוא שאם האדם יקבל על עצמו ללמוד קצת כל יום  , לבסוף בהמשך הזמן יהיה לו בנקל ללמוד הרבה כל יום  .

מדרש שוחר טוב תהילים יז' 
מה ראה דוד לפרש זכות צדקה בלבד ? ללמדך שאפילו רשעים ואין בהם אלא זכות של צדקה בלבד  , זוכים ומקבלים פני שכינה .  שנאמר 'ונגלה כבוד ה' ' הכל רואים צדיק ורשע  , אם כן מה בין צדיק לרשע  ?  כדי שידעו הרשעים לפני מי הם מכעיסים וידעו הצדיקים לפני מי יגעים 


רבי יעקב אבוחצירא זצ"ל
כשיוכל האדם לקיים את כל המצוות ללא קשיים ,  ידע שהשיג את היחידה .

תנא דבי אליהו 
'ואחיתופל ראה כי לא נעשתה עצתו וילך ויצו לביתו'  מה ציווה ? אמר להם אל תהיו במחלוקת  לעולם ,  ואל תמרדו במלכות בית דוד  .

מדרש תנחומא ויחי
" כי לא באו לעזרת ה'  "(שופטים ה), וכי צריך הוא לסיוע  ? אלא ללמדך שכל העוזר לישראל כאילו עוזר את השכינה .

פסחים קיג.
אמר רבי יוחנן שלושה מנוחלי העולם הבא ,   ואלו הם  הדר בארץ ישראל  והמגדל בניו לתלמוד תורה והמבדיל על היין במוצאי שבתות .

ילקוט יוסף
בתפילה עינינו הרואות שהמנהג פשט כדעת האר''י ז''ל, ובעניני הלכה נוקטים כדעת מרן השולחן ערוך .


מדרש תנחומא וירא
תדע לך שבזמן שהבריות חוטאים ומכעיסים לפניו והוא כועס עליהם, מה הקדוש ברוך הוא עושה  ? חוזר ומבקש להם סניגור שילמוד עליהן זכות ונותן שביל לפני הסניגור, וכן אתה מוצא בימי ירמיה שאמר 'שוטטו בחוצות ירושלים וראו נא ודעו ובקשו ברחובותיה אם תמצאו איש אם יש עושה משפט מבקש אמונה ואסלח לה 
 ' (ירמיה ה)


מדרש תנחומא וירא
הצדיקים הם חביבים לפני הקדוש ברוך הוא והם חביבים לפני המלאכים ולפני הבריות, מנין ? שכן אתה מוצא כשהיה המלאך בא אצל דניאל היה קורא אותו איש חמודות שלוש פעמים (דניאל י)


ספר המידות צדיק
כְּשֶׁהַיְּרֵאִים הֵם בְּהִתְחַבְּרוּת עִם הַצַּדִּיק עַל יְדֵי זֶה גּוֹרְמִים זִוּוּג בֵּין קֻדְשָׁא בְּרִיךְ הוּא ושכינתה פָּנִים בְּפָנִים. וְאֵין יְרִידָה אַחֲרָיו.


הזקוק לרחמים , צריך הוא לרחם על אחרים תחילה .
הזקוק לכבוד והערכה ,  צריך הוא לכבד אחרים תחילה .


כתר שם  טוב
נחום איש גם זו  היה אומר 'גם זו לטובה' . 
ובגמרא אמרו יגיד   'כל מה שעושה הקב"ה לטובה'
מה ההבדל ?  נחום שהיה חכם וידע למצוא מה טוב ,  אמר גם זו לטובה . 
ואדם פשוט שלא יודע מה טוב ,   יגיד הכל לטובה .

כתר שם טוב פז א
שמעתי בשם מורי זלה"ה מה שביאר בכתבי האריז"ל למתק הדינין בשורשם,  היינו ע"י שימצא בדין איזה  חסד .  אז נעשה הכל חסד .


משלי ג'
כִּי תוֹעֲבַת יְהוָה נָלוֹז וְאֶת יְשָׁרִים סוֹדוֹ. 
מצודות
"ואת" - עם ישרים מעמיק הקב"ה  סוד עצתו מאהבתו אותם.  כמו שכתוב   (בראשית יח): "וה' אמר: המכסה אני מאברהם וגו' ".

זוהר חדש  שיר השירים
אַשְׁרֵיהֶם כָּל אֵלּוּ שֶׁמִּשְׁתַּדְּלִים בַּתּוֹרָה, לָדַעַת אֶת חָכְמַת רִבּוֹנָם,  שיוֹצֵא מִן הָעוֹלָם הַזֶּה, בָּזֶה מִסְתַּלְּקִים מִמֶּנּוּ כָּל דִּינֵי הָעוֹלָם. וְלֹא עוֹד, אֶלָּא שֶׁפּוֹתְחִים לוֹ שְׁלֹשָׁה עָשָׂר שְׁעָרִים שֶׁל סוֹדוֹת אֲפַרְסְמוֹן זַךְ, שֶׁהַחָכְמָה הָעֶלְיוֹנָה תְּלוּיָה בָהֶם. 
וְלֹא עוֹד, אֶלָּא שֶׁהַקָּדוֹשׁ בָּרוּךְ הוּא חוֹקֵק אוֹתוֹ בְּאוֹתוֹ לְבוּשׁ מַלְכוּת, שֶׁכָּל הַדְּיוֹקְנָאוֹת חֲקוּקִים שָׁם. וְהַקָּדוֹשׁ בָּרוּךְ הוּא מִשְׁתַּעֲשֵׁעַ עִמּוֹ בְּגַן עֵדֶן, וְיוֹרֵשׁ שְׁנֵי עוֹלָמוֹת - הָעוֹלָם הַזֶּה וְהָעוֹלָם הַבָּא.

זוהר חדש פרשת בראשית
אָמַר רַב יְהוּדָה אָמַר רַב, לֹא רָאִינוּ רַחֲמָנוּת כְּרַחֲמָנוּתוֹ שֶׁל הַקָּדוֹשׁ בָּרוּךְ הוּא. בְּכָל מָקוֹם אַתָּה מוֹצֵא, כְּשֶׁחָטְאוּ יִשְׂרָאֵל וְשָׁבוּ לְמוּלוֹ, פָּשַׁט יָדוֹ וְקִבְּלָם, וּמָחַל לָהֶם מִיָּד. זֶהוּ שֶׁכָּתוּב (מיכה ז) מִי אֵל כָּמוֹךְ נֹשֵׂא עָון וְעֹבֵר עַל פֶּשַׁע.


טור בית יוסף סימן רכ'
גרסינן בפ"ק דשבת: אמר רבי  יפה תענית לחלום כאש לנעורת. פירוש לבטלו. אמר חסדא ובו ביום.

מדרש שוחר טוב תהילים
'שם פחדו פחד' ולהלן כתיב   'לא היה פחד' . אלו הצדיקים שפוחדים מהקב"ה ועושים מיצוותיו לפיכך לא מפחדים מדינו לעולם הבא .

מחשוף הלבן לרבי יעקב אבוחצירא זצ"ל
אין מי שיכול להמתיק את הדין אלא שומר הברית .

הסיבה שבמסכת שבת מנו את לימוד זכות מהמצוות שאוכל פירותיהם בעולם הזה והקרן קיימת לעולם הבא . ואילו במשנה לא . זה בגלל שלימוד זכות זה בכלל הדברים שמביאים לשלום בן אדם לחבירו.

זוהר 
אישה של עץ החיים אין סוף לערכה . המטיב לה שכרו גדול והמריע לה עונשו גדול .


מדרש רבה אסתר 
משרבו החצופים ניטל ההוד והדר מהבריות , וכל אחד נעשה בזוי .


טור בית יוסף
מילוי כוס הקידוש עד הסוף סגולה לנחלה בלי מיצרים .


מדרש רבה רות פתיחתא .
רבי יוחנן אומר בשעה שהקטנים מצייתים את הגדולים ,  אין מגיפה .


רש"י על פרשת נח 
אי זו קשה של דור המבול או של דור הפלגה(אלו שבנו את מגדל בבל ), אלו נשטפו ואלו לא נאבדו מן העולם רק הופצו . אלא שדור המבול היו גזלנים והיתה מריבה ביניהם, לכך נאבדו.  ואלו היו נוהגים אהבה וריעות ביניהם, שנאמר שפה אחת ודברים אחדים, למדת ששנאוי המחלוקת וגדול השלום .

מדרש רבה פרשת צו
אמר רבי ישמעאל בר רב נחמן : עשרים ושישה דורות קדמה דרך ארץ את התורה, זה שכתוב (בראשית ג): 'לשמור את דרך עץ החיים'.
דרך זו דרך ארץ ואח"כ עץ החיים, זו תורה.

פיתוחי חותם פרשת  קדושים לרבי יעקב אבוחצירא זצוק"ל
מצינו שאין רשות לשום צדיק לקטרג וללמד חובה על בני ישראל אפילו יהיו רשעים כי הקב"ה אינו רוצה במי שאומר עליהם קטגוריה . כי מי לנו גדול ממשה שאמר 'תרבות אנשים חטאים' והאלוהים חשבה לו לחטא כמפורש בדברי רבותינו זכרונם לברכה  .


איוב פרק ה'
ב  כִּי-לֶאֱוִיל, יַהֲרָג-כָּעַשׂ;  
רש"י
לאויל כמותך יהרוג כעסו שאילו היית שותק שמא תשוב מדת הרחמים עליך .


מדרש שוחר טוב שמואל 
אמרו לה לחנה למה את שואלת אנשים חכמים ונבונים ונביאים וגדולים וצדיקים ? אמרה להם שהם לשמו של הקב"ה .


מדרש שוחר טוב תהילים 
אמר הקב"ה לדוד רצונך שאפלטך אותך מיד רשעים  רנן לפני ואני מפלטך .

מדרש שוחר טוב תהילים
אמר רבי יהושע בן לוי צריך אדם להיות עלוב(עניו) בתוך ביתו ,  ואין צריך לומר בביתו של חבירו .

מדרש שוחר טוב תהילים
אמר רבי שמעון בר יוחאי בשעה שהאדם עובר עבירה באים המלאכים ומקטרגים אותו והקב"ה אומר להם קשה הוא האדם הזה אם יעשה תשובה אני מקבלו .

מדרש שוחר טוב תהילים
אמר הקב"ה איני רוצה מישראל זמר בכינור ,  אלא היגיון פיהם .  שנאמר עלי היגיון בכינור.

מדרש שוחר טוב תהילים
רבי עקיבע אומר מי שהוא גומל חסדים יהא מבושר שנשמעת תפילתו .

מדרש שוחר טוב תהילים 
טובה היתה אביגיל לדוד מכל הקורבנות שבעולם ,  שאילו עשה אותו מעשה שחשב  , אילו היה מקריב כל קורבנות שבעולם לא היה לו כפרה . והיא באה אליו ומילטהו ,  הוי למנצח על מחלת  , שמחלה לו כשם שהקורבנות מוחלים .


משנה תורה לרמב"ם זצ"ל
הצדקה סימן לצדיקי זרע אברהם אבינו, שנאמר "כי ידעתיו, למען אשר יצווה . . ." (בראשית יח,יט).  ואין כיסא ישראל מתכונן ודת האמת עומדת אלא בצדקה, שנאמר "בצדקה, תיכונני" (ישעיהו נד,יד); ואין ישראל נגאלין אלא בזכות הצדקה, שנאמר "ציון, במשפט תיפדה; ושביה, בצדקה" (ישעיהו א,כז).


מדרש שוחר טוב תהילים
אמר רבי יוחנן בשעה שהזקן יושב ודורש  כך אמר צדיק פלוני ,  שיפתותיו רוחשות ודובבות בקבר , שנאמר 'דובב שפתי ישנים' .

מדרש שוחר טוב תהילים 
והיה כל מבקש משה לא כתוב כאן ,  אלא כל מבקש ה' .  מלמד שכל מי שמבקש פני זקן כאילו מקבל פני שכינה .


מדרש שוחר טוב תהילים 
ומהו 'להולכים בתמים' ? אלא מה אברהם שהלך לפני הקב"ה בתמימות , נעשה לו מגן  . אף כל מי שמהלך לפניו בתמימות נעשה לו מגן . ואחרי זה מה כתוב ? 'אשרי אדם בוטח בך' .   אברהם לא כתוב כאן ,  אלא אדם כל אדם .


מדרש רבה שיר השירים
רבי ברכיה בשם רבי חלבו אמר:
כשם שעמדו לישראל שישים ריבוא של נביאים, כך עמדו להם שישים ריבוא של נביאות .


מדרש רבה שיר השירים
אמר ר' אבא בר כהנא:
אין בן דוד בא, אלא בדור שפניו דומין לכלב.
אמר רבי לוי:
אין בן דוד בא, אלא בדור שפניו חצופות וחייב כלייה.
אמר ר' ינאי:
אם תראה דור אחר דור, מחרף ומגדף, צפה לרגלי מלך המשיח. זה שכתוב: (תהילים פ"ט) 'אשר חרפו אויביך ה' אשר חרפו עקבות משיחך'.
מה כתוב אחרי זה ?
ברוך ה' לעולם אמן ואמן.

ירמיהו כט'
כִּי אָנֹכִי יָדַעְתִּי אֶת-הַמַּחֲשָׁבֹת, אֲשֶׁר אָנֹכִי חֹשֵׁב עֲלֵיכֶם--נְאֻם-יְהוָה:  מַחְשְׁבוֹת שָׁלוֹם וְלֹא לְרָעָה, לָתֵת לָכֶם אַחֲרִית וְתִקְוָה.


ליקוטי מוהר"ן
הִתְקִינוּ שֶׁלּא יִרְדּף שׁוּם אָדָם אַחַר הִתְנַשְּׂאוּת אֶלָּא יִבְרַח מִן הַהִתְנַשְּׂאוּת
פֵּרוּשׁ הַיְנוּ לא יִרְצֶה שׁוּם אָדָם בְּהִתְנַשְּׂאוּת
אֶלָּא עַד שֶׁיָּבוֹאוּ כָּל הָעָם וִיפַיְּסוּ אוֹתוֹ שֶׁיְּקַבֵּל רַבָּנוּת, אֲזַי יְקַבֵּל
אֲבָל בְּלא פִּיּוּס לא יְקַבֵּל וְלא יִרְדּף אַחַר הִתְנַשְּׂאוּת
כִּי לא מָצִינוּ בַּדּוֹר הַזֶּה שֶׁיְּהֵא כַּוָּנָתוֹ לְשֵׁם שָׁמַיִם .

מדרש רבה  כי תצא
אבל לעתיד לבוא שאני עוקר יצר הרע מביניכם, שנא' (ירמיה לא): 'והסירותי את לב האבן מבשרכם', אני מחזיר שכינתי ביניכם.
מנין?
שנאמר (יואל ד): 'והיה אחרי כן אשפוך את רוחי על כל בשר וגו'.'
ומתוך שאני משרה שכינתי עליכם, כולכם זוכין לתורה ויושבין בשלום בעולם.
שנאמר (ישעיה נד): ' וכל בניך למודי ה' ורב שלום בניך '

מדרש רבה שופטים
אמר הקב"ה: בעולם הזה ביקשתם מלכים ועמדו המלכים מישראל והפילו אתכם .התחילו צווחין הכל: אין אנו מבקשין מלך ישראל, למלכנו הראשון אנו מבקשין (ישעיה לג): 'כי ה' שופטנו ה' מחוקקנו ה' מלכנו הוא יושיענו.'
אמר להם הקב"ה: חייכם! כך אני עושה.
מנין?
שנאמר ( זכריה יד): והיה ה' למלך על כל הארץ .


מדרש רבה שופטים 
ראה כמה קשה כוחו של לשון הרע, שניצטוו לבנות את בית המקדש , ובשביל שהיה הדור בעלי לשון הרע, לא נבנה בימיהם .

מדרש רבה ראה 
מהו 'כי אם שמור תשמרון'?
אמר הקב"ה: אם שמרתם דברי תורה אני משמר אתכם מן המזיקין.


מדרש רבה נשא
אמר הקב"ה למשה: אע"פ שעשיתיך אלוהו של פרעה, כמו שכתוב (שמות ז): 'ראה נתתיך אלהים לפרעה', הזהר להיות אלהותי עליך, שלא עשיתיך אלוה, כי אם לפרעה לבדו. הוי, 'אני פי מלך שמור'.


מדרש רבה נשא
'ולהג הרבה יגיעת בשר' , אם יגעת הרבה בדברי חכמים , הקב"ה מסיר יצר הרע ממך  . זה שכתוב (יחזקאל לו): 'ונתתי לכם לב בשר'.
דבר אחר:
'ולהג הרבה יגיעת בשר', אם יגעת הרבה בדברי חכמים, הקב"ה מבשרך בשורות טובות. הוי, בשר.

ה' אמת ,  תורה אמת  ,  וישראל אמת .
שבמהותם בני ישראל הם טובים גמורים ללא שום עוון  ,ושורשם הוא בתורה  .

קהלת יב'
דִּבְרֵי חֲכָמִים כַּדָּרְבֹנוֹת וּכְמַשְׂמְרוֹת נְטוּעִים בַּעֲלֵי אֲסֻפּוֹת נִתְּנוּ מֵרֹעֶה אֶחָד. 
רש"י
"כדרבנות" - מה דרבן זה מכוון את הפרה לתלמיה  , כך דבריהם מכוונים את האדם לדרכי חיים . 
"וכמשמרות נטועים" - מה מסמר זה קבוע אף דבריהם קבועים .


קהלת
כִּי אָדָם, אֵין צַדִּיק בָּאָרֶץ--אֲשֶׁר יַעֲשֶׂה-טּוֹב, וְלֹא יֶחֱטָא.

מדרש רבה נשא
אם יאמר לך אדם שאין הקב"ה מציל חלש מיד גיבור בלא חרב ובלא חנית, יבוא דוד ויעיד כמה שאתה אומר (שמואל א יז): 'וידעו כל הקהל הזה כי לא בחרב ובחנית יהושיע ה' כי לה' המלחמה'


מדרש רבה נשא 
'ושפל רוח יתמוך כבוד', זה אברהם שהשפיל רוחו, ואמר (בראשית יח): 'ואנכי עפר ואפר', לכך קרא אותו הקדוש ב"ה (יהושע יד): 'האדם הגדול בענקים'  .

מדרש רבה נשא
גדול השלום, שניתן לעושי תשובה, שנאמר (ישעיה נז): 'בורא ניב שפתים שלום שלום.'

שבת מט ע"א
ומה שונה, מיוחד כנפי יונה משאר עופות, שאמר אלישע שכנפי יונה בידו? ענו על כך: משום שנמשלה כנסת ישראל ליונה .מה יונה כנפיה הן המגינות עליה, אף ישראל מצוות הן המגינות עליהם.

ליקוטי מוהר"ן  קסב'
בִּימֵי הַמַּגִּיד, זִכְרוֹנוֹ לִבְרָכָה, הָיָה אִישׁ עָשִׁיר וּמְיֻחָס, וְהָיָה מִתְנַגֵּד לְאַנְשֵׁי הַמַּגִּיד
וְסִפְּרוּ לוֹ אֲנָשָׁיו מִזֶּה הָאִישׁ
וְאָמַר לָהֶם שֶׁיִּרְאוּ לְקָרֵב אוֹתוֹ אֵלָיו
וּלְהִשְׁתַּדֵּל בָּזֶה מְאד וּלְהִתְפַּלֵּל לְהַשֵּׁם יִתְבָּרַך שֶׁיַּעֲזר לָהֶם
וְכֵן עָשׂוּ עַד שֶׁעֲזָרָם ה' שֶׁהֵבִיאוּ אוֹתוֹ לְהַמַּגִּיד, זִכְרוֹנוֹ לִבְרָכָה
וְנַעֲשָׂה אִישׁ כָּשֵׁר יְרֵא שָׁמַיִם
אַך הִתְחִיל לֵירֵד מִנְּכָסָיו
וְאָמַר הַמַּגִּיד, זִכְרוֹנוֹ לִבְרָכָה שֶׁאֵלּוּ שְׁנֵיהֶם אִי אֶפְשָׁר שֶׁיִּהְיוּ בְּמָקוֹם אֶחָד, הַיְנוּ תּוֹרָה וּגְדֻלָּה
כִּי 'הָרוֹצֶה לְהַחְכִּים יַדְרִים לְהַעֲשִׁיר יַצְפִּין'
נִמְצָא כְּשֶׁרוֹצֶה לְהַחְכִּים עוֹמֵד לְדָרוֹם עַל כֵּן אִי אֶפְשָׁר לוֹ לְהַעֲשִׁיר
כִּי כְּשֶׁהוּא בְּדָרוֹם אֲזַי אֵינֶנּוּ בְּצָפוֹן וַעֲשִׁירוּת בְּצָפוֹן
וְכֵן לְהֵפֶך
כִּי אִם, אִם הוּא בְּתַכְלִית הָעֲנִיווּת שֶׁהוּא אַיִן מַמָּשׁ
אֲזַי אֵינוֹ עוֹמֵד בְּשׁוּם צַד
כִּי אִי אֶפְשָׁר לוֹמַר עָלָיו שֶׁהוּא בְּצָפוֹן אוֹ בְּדָרוֹם מֵאַחַר שֶׁהוּא אַיִן וָאֶפֶס מַמָּשׁ
עַל כֵּן אֶפְשָׁר שֶׁיִּהְיֶה תּוֹרָה וּגְדֻלָּה בְּמָקוֹם אֶחָד
כְּגוֹן משֶׁה רַבֵּנוּ, עָלָיו הַשָּׁלוֹם, וְרַבֵּנוּ הַקָּדוֹשׁ


מדרש רבה נשא
אבל מי שמישר אורחותיו לפניו, הוא יהיה מאנשי סודו של הקב"ה. זה שכתוב (משלי ג): 'ואת ישרים סודו.'

מדרש רבה במדבר
וכן אתה מוצא בדוד מלך ישראל, שלא נהג עצמו בגאוה לפני הקב"ה, אלא בוזה עצמו לפניו כהדיוט, להרבות כבודו של מקום.

מדרש רבה במדבר
באיזו זכות יצאו ישראל ממצרים?
אמר רבי חלפיי: בזכות יעקב
רבותינו אומרים: בזכות הנשים, האימהות הכשירות
דבר אחר:
בזכות הכשירים שהיו בהם יצאו.


מדרש רבה
נחש כפי עורמתו מפלתו . ערום מכל  ,  ארור מכל .

מדרש רבה בהר
אשרי משכיל אל דל ביום רעה ימלטהו ה'.(תהילים מא')
אבא בר ירמיה, בשם רבי מאיר אמר: זה שממליך יצר טוב על יצר הרע.
איסי אמר: זה שנותן פרוטה לעני.
רבי יוחנן אמר: זה שקובר מת מצוה.
רבנן אמרי: זה שמבריח עצמו מן העריצים.
רב הונא אמר: זה שמבקר את החולה.

מדרש רבה בהר
רבי עשה סעודה לתלמידיו הביא לפניהם לשונות רכים ולשונות קשים. התחילו בוררין ברכים ומניחין הקשים.
אמר להם: דעו מה אתם עושין, כשם שאתם בוררין את הרכין ומניחין את הקשים,
כך יהיה לשונכם.


מיכה ד'
וְיָשְׁבוּ אִישׁ תַּחַת גַּפְנוֹ וְתַחַת תְּאֵנָתוֹ וְאֵין מַחֲרִיד כִּי פִי יְהוָה צְבָאוֹת דִּבֵּר.
רש"י
"כי פי ה' צבאות דבר" - והיכן דיבר ?  'ונתתי שלום בארץ' (ויקרא כו)

מדרש רבה אמר
אמר להם הקדוש ברוך הוא לישראל: אם שיפרתם מעשיכם הריני נעשה לכם כשופר הזה.
מה שופר זה מכניס בזו ומוציא בזו,
כך אני עומד מכיסא הדין ויושב על כסא רחמים, והופך לכם מידת הדין למידת רחמים.

שיחות הר"ן ג'
הִפְלִיג מְאד בְּגדֶל מַעֲלַת הַתְּשׁוּבָה
וַאֲפִילּוּ כְּשֶׁנּוֹפְלִים מְאד חַס וְשָׁלוֹם, וְכָל אֶחָד נָפַל לְמָקוֹם שֶׁנָּפַל רַחֲמָנָא לִצְלָן
אַף עַל פִּי כֵן אָסוּר לְיָאֵשׁ עַצְמוֹ
כִּי תְּשׁוּבָה גָּבוֹהַּ לְמַעְלָה מִן הַתּוֹרָה
עַל כֵּן אֵין שׁוּם יֵאוּשׁ בָּעוֹלָם
כִּי אִם יִזְכֶּה יִהְיוּ נַעֲשִׂין מֵעֲווֹנוֹתָיו עִנְיָן אַחֵר לְגַמְרֵי
וּכְמוֹ שֶׁאָמְרוּ חַכָמֵינוּ, זִכְרוֹנָם לִבְרָכָה: שֶׁנִּתְהַפְּכִין הָעֲווֹנוֹת לִזְכֻיּוֹת

מדרש רבה אחרי מות
ר' מנשיה בר בריה דרבי יהושע בן לוי אמר: מצינו שכל מי שרואה דבר ערווה ואינו זן עיניו ממנה, זוכה להקביל פני השכינה.
מהו הטעם?
(ישעיה לג): 'ועוצם עיניו מראות ברע'.
מה כתוב אחרי זה ?
(שם): 'מלך ביפיו תחזינה עיניך תראינה ארץ מרחקים'.

אור החיים יתרו
הוא אומרו 'אם שמוע' פירוש  , תהיה השמיעה הזו לכם לב' תועליות הא' שאתם שומעים קולו יתברך דברי אלהים שיש בהם החיים ותחיו כאומרו (ישעי' נה) 'שמעו ותחי נפשכם', והב' 'ושמרתם את בריתי' פירוש שיגן עליכם מיצר הרע .

מדרש רבה אחרי מות
זה שאמר הכתוב (משלי כד): 'כי בתחבולות תעשה לך מלחמה'.
ר' נתן ור' אחא בשם ר' סימון אמר: אם עשית חבילות של עבירות עשה כנגדם חבילות של מצוות.

מדרש רבה בראשית
רבינו היה עובר על סימוניא ויצאו אנשי סימוניא לקראתו
אמרו לו רבי תן לנו אדם אחד , 
שיהא מקרא אותנו ושונה אותנו ודן את דיננו.
נתן להם את רבי לוי בר סיסי . 
עשו לו בימה גדולה  והושיבו אותו למעלה ממנה
ונתעלמו ממנו  דברי תורה  , 
שאלו אותו שלשה שאלות  ולא השיבן כלום 
אמרו שמה בעל אגדה הוא נשאל אותו באגדה  ולא השיבם .
וכיון שראה שצרתו צרה השכים בבוקר והלך לו אצל רבינו 
אמר לו מה עשו לך  אנשי סימוניא ?
אמר לו אל תזכירני צרתי  ג' שאלות שאלו אותי ולא יכולתי להשיבם . 
ולמה לא השיבות אותם כשם שהשיבותי אותי ?
אמר לו עשו לי בימה גדולה והושיבו אותי עליה למעלה הימנה 
וטפת רוחי עלי ונתעלמו ממני דברי תורה .

ליקוטי מוהר"ן ח"ב פב'
יֵּלֵך לְך כְּסֵדֶר כִּרְצוֹנְך  , אֵימָתַי ?
כְּשֶׁתִּהְיֶה בִּבְחִינַת מָה
כְּשֶׁתַּמְשִׁיך לְך אֱלקוּת, הוי"ה בְּמִלּוּי אַלְפִין
וְזֶה פֵּרוּשׁ 'מַחֲשָׁבָ"ה חֲשׁ"ב מָ"ה'

מדרש רבה שמות
אמר לו הקדוש ברוך הוא למשה: חבל על דאבדין ולא משתכחין, הרבה פעמים נגליתי על אברהם יצחק ויעקב באל שדי, ולא הודעתי להם כי שמי ה' כשם שאמרתי לך, ולא הירהרו אחר מידותי.

מדרש רבה שמות
אמר רבי עקיבא:
למה נמשלו ישראל כעוף?
מה עוף אינו פורח אלא בכנפים,
אף ישראל אינן יכולין לעמוד אלא, בזקנים.

זוהר לך לך
וּכְשֶׁנִּשְׁמוֹת הַצַּדִּיקִים יוֹצְאוֹת מִן הָעוֹלָם הַזֶּה וְעוֹלוֹת לְמַעְלָה, כֻּלָּן מִתְלַבְּשׁוֹת בָּאוֹר שֶׁלְּמַעְלָה בִּדְמוּת נִכְבָּדָה, וּבָהֶם הַקָּדוֹשׁ בָּרוּךְ הוּא מִשְׁתַּעֲשֵׁעַ וְתָאֵב לָהֶם, שֶׁהֵם פְּרִי מַעֲשָׂיו, וְעַל זֶה נִקְרְאוּ יִשְׂרָאֵל שֶׁיֵּשׁ לָהֶם נְשָׁמוֹת קְדוֹשׁוֹת בָּנִים לַקָּדוֹשׁ- בָּרוּךְ-הוּא, כְּמוֹ שֶׁנֶּאֱמַר (דברים יד) בָּנִים אַתֶּם לַה' אֱלֹהֵיכֶם. בָּנִים וַדַּאי, פְּרִי מַעֲשָׂיו.


מדרש רבה שמות
אמר רבי אחא: לעולם אין השכינה זזה מכותל מערבי, שנאמר (שיר ב, ט): הנה זה עומד אחר כתלנו.


ספר המידות
עַל יְדֵי הִשְׁתַּטְּחוּת עַל קִבְרֵי הַצַּדִּיקִים הַקָּדוֹשׁ בָּרוּךְ הוּא עוֹשֶׂה לוֹ טוֹבוֹת, אַף עַל פִּי שֶׁאֵינוֹ רָאוּי לְכָךְ.

מדרש רבה בראשית
ר' עקיבא אומר: 'ואהבת לרעך כמוך', זה כלל גדול בתורה .

תנחומא קורח
אמר רב און בן פלת  אישתו הצילתו. אמרה לו  מה לך במחלוקת הזו ? אם אהרון כהן גדול  אתה תלמיד  אם קורח יהיה כהן גדול  אתה תלמיד.

מדרש תנחומא צו
ולעולם הבא כשיחזיר הקדוש ברוך הוא את הגליות לירושלים, בשלום מחזירם, שנאמר, שאלו שלום ירושלים ישליו אוהביך (תהל' קכב ו). וכן הוא אומר, הנני נוטה אליה כנהר שלום (ישעיה סו יב):

מדרש תנחומא  יתרו
הרי קל וחמר, ומה אבני מזבח שלא רואות ולא שומעות ולא מדברות, על שמטילות שלום, אמרה תורה לא תניף עליהן ברזל . המטיל שלום בין אדם לחברו ובין איש לאשתו, על אחת כמה וכמה שיאריכו ימיו ושנותיו.

ליקוטי מוהר"ן ח"ב א'
כִּי הוּא יִתְבָּרַך בַּעַל הָרַחֲמִים
וּבְוַדַּאי הוּא מְקַיֵּם בָּנוּ 'הֲוֵי דָּן אֶת כָּל הָאָדָם לְכַף זְכוּת'
וְאָנוּ רוֹאִין רַחֲמָנוּתוֹ
בַּמֶּה שֶׁקָּבַע לָנוּ ראשׁ הַשָּׁנָה, שֶׁהוּא יוֹם הַדִּין, בְּראשׁ חֹדֶשׁ
כִּי זֶה הוּא חֶסֶד גָּדוֹל
כִּי אֵיך הָיִינוּ מְרִימִין פָּנֵינוּ לְבַקֵּשׁ כַּפָּרָה מֵאִתּוֹ יִתְבָּרַך
עַל כֵּן עָשָׂה עִמָּנוּ חֶסֶד וְקָבַע יוֹם הַדִּין ראשׁ הַשָּׁנָה בְּראשׁ חֹדֶשׁ
שֶׁאָז כִּבְיָכוֹל הוּא יִתְבָּרַך בְּעַצְמוֹ מְבַקֵּשׁ כַּפָּרָה
בִּבְחִינַת: 'הָבִיאוּ עָלַי כַּפָּרָה', הַנֶּאֱמָר בְּראשׁ חֹדֶשׁ
וְעַל כֵּן אֵין לָנוּ בּוּשָׁה בַּיּוֹם הַדִּין לְבַקֵּשׁ כַּפָּרָה.

ליקוטי מוהר"ן קס'
הַדּפֶק דּוֹפֵק וְנוֹקֵשׁ בָּאָדָם.
לִפְעָמִים הוּא נוֹקֵשׁ בָּאָדָם וּמַזְכִּיר אוֹתוֹ לַעֲבוֹדַת הַשֵּׁם יִתְבָּרַך
בִּבְחִינַת: "קוֹל דּוֹדִי דּוֹפֵק"
וְלִפְעָמִים הוּא מַזְכִּיר אֶת הָאָדָם לַעֲבֵרָה, חַס וְשָׁלוֹם
כִּי הַדּפֶק בָּא מִן הַנְּשִׁימָה
וְהַנְּשִׁימָה בָּא מִן הָאֲוִיר עַל יְדֵי הַדִּבּוּר
וּכְפִי הַדִּבּוּר כֵּן נַעֲשֶׂה הַדּפֶק
אִם לְטוֹב אוֹ לְהֶפֶך

מלבי"ם על תהלים קמ יד
הישרים שהם במדרגה יותר מצדיקים הם ישיגו אותך בעצמך, לא שמך לבד, וישבו את פניך כקרובים אל המלך ,  היושב לפניו ורואה אותו בעצמו .

ירמיהו כב'
אָבִיךָ הֲלוֹא אָכַל וְשָׁתָה, וְעָשָׂה מִשְׁפָּט וּצְדָקָה--אָז, טוֹב לוֹ.  טז דָּן דִּין-עָנִי וְאֶבְיוֹן, אָז טוֹב; הֲלוֹא-הִיא הַדַּעַת אֹתִי, נְאֻם-יְהוָה.






