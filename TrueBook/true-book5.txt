זוהר חדש בראשית
אָמַר רַב נַחְמָן בַּר יִצְחָק, אָדָם הָרִאשׁוֹן, כֵּיוָן שֶׁנִּטְרַד מִגַּן עֵדֶן, חָשַׁב שֶׁיָּמוּת מִיָּד, וְהָיָה בוֹכֶה וּמִתְחַנֵּן, וְשָׁב בִּתְשׁוּבָה, עַד שֶׁקִּבְּלוֹ הַקָּדוֹשׁ בָּרוּךְ הוּא בִּתְשׁוּבָה וְהֶאֱרִיךְ יָמָיו וְקִיֵּם בּוֹ דְּבָרוֹ, שֶׁכָּתוּב בְּיוֹם אֲכָלְךְ מִמֶּנּוּ, וְנָתַן לוֹ יוֹמוֹ, שֶׁהוּא אֶלֶף שָׁנָה, לְהוֹרוֹת לְכָל הָעוֹלָם שֶׁהַקָּדוֹשׁ בָּרוּךְ הוּא חַנּוּן וְרַחוּם הוּא וּמְקַבֵּל בִּתְשׁוּבָה לַשָּׁבִים, וְאֵינוֹ חָפֵץ מֵהֶם זוּלָתִי שֶׁיִּחְיוּ, שֶׁכָּתוּב (יחזקאל יח, לא) וְלָמָּה תָמוּתוּ בֵּית יִשְׂרָאֵל, (שם לב) וְהָשִׁיבוּ וִחְיוּ.

זוהר חדש בראשית

אָמַר רַבִּי, כְּבָר לָמַדְנוּ בַּמִּשְׁנָה מִבַּעֲלֵי הַיְשִׁיבָה, שֶׁהָעוֹלָם הוּא עָגֹל כַּכַּדּוּר הַזֶּה .


ליקוטי הלכות
אִישׁ וְאִשָּׁה הֵם בְּחִינַת תּוֹרָה וּתְפִלָּה כַּיָּדוּעַ וְכַמּוּבָא בְּמָקוֹם אַחֵר. וְעַל כֵּן הָאִשָּׁה טְפֵלָה לְבַעְלָהּ וְאַף עַל פִּי כֵן לִפְעָמִים הִיא לְמַעְלָה מִמֶּנּוּ בִּבְחִינַת אֵשֶׁת חַיִל עֲטֶרֶת בַּעְלָהּ וְכַמּוּבָא מִזֶּה הַרְבֵּה בְּכִתְבֵי הָאֲרִ"י זַ"ל כְּפִי דַּרְכּוֹ הַקָּדוֹשׁ, כִּי הַתְּפִלָּה הִיא קְטַנָּה מֵהַתּוֹרָה וּגְדוֹלָה מֵהַתּוֹרָה, כִּי הִיא בְּחִינַת עֲקֶרֶת הַבַּיִת שֶׁעוֹמֶדֶת בֵּין תּוֹרַת ה' וּבֵין תּוֹרָתוֹ , כִּי עַל יְדֵי הַתְּפִלָּה זוֹכִין לְגַלּוֹת הַנִּסְתָּר וְהַנִּשְׁמָע וְעוֹשִֹין מִתּוֹרַת ה' תּוֹרָתוֹ .

ספר המידות
מִי שֶׁעוֹשֶׂה מַלְבּוּשׁ לְעָנִי, עַל יְדֵי זֶה נִצּוֹל מִבִּזְיוֹנוֹת.

ליקוטי הלכות
וּמִי שֶׁיִּתְנַהֵג בַּדֶּרֶךְ הַזֶּה, בַּדֶּרֶךְ הַיָּשָׁן אֲשֶׁר דָּרְכוּ בּוֹ אֲבוֹתֵינוּ מֵעוֹלָם, דְּהַיְנוּ לָקוּם בַּחֲצוֹת וּלְפַשְׁפֵּשׁ בְּמַעֲשָֹיו וּלְהִתְאַבֵּל עַל חֻרְבַּן נַפְשׁוֹ וְנִשְׁמָתוֹ שֶׁגָּרַם חֻרְבַּן בֵּית הַמִּקְדָּשׁ, וְיִצְעַק מְאֹד לַה' יִתְבָּרַךְ כָּרָאוּי לוֹ לִצְעֹק עַל נַפְשׁוֹ כְּפִי מַה שֶּׁיּוֹדֵעַ בְּעַצְמוֹ אֹפֶן מַעֲמַד נִשְׁמָתוֹ לְהֵיכָן הוֹרִידָהּ בְּמַעֲשָֹיו, אֲזַי בְּוַדַּאי יִזְכֶּה לֵידַע הָאֱמֶת לַאֲמִתּוֹ, כִּי הֶחָפֵץ בָּאֱמֶת מוֹסְרִין לוֹ מַלְאָךְ שֶׁל אֱמֶת.

ילקוט יוסף
התורה מכפרת עון. ואשרי השוקד על דלתות התורה לילה ויומם, שאף העבירות החמורות מתכפרות בלימודו, וכמו שאמרו חז''ל (ילקוט שמעוני הושע סי' תקכב), אמר הקב''ה חביב עלי תלמוד תורה שלכם יותר מכל הקרבנות שבתורה .


ילקוט יוסף
מנהגינו לתקוע גם בתפלת הלחש של מוסף, ואמרו חז''ל, מפני מה תוקעים ומריעים כשהם יושבים וחוזרים ותוקעים כשהם עומדים, כדי לערבב השטן. ופירש רש''י, לערבב השטן שלא ישטין על ישראל שכאשר ישמע שישראל מחבבים המצות מסתתמים דבריו.

זוהר
וַתִּלְבַּשׁ אֶסְתֵּר מַלְכוּת, שֶׁהִתְלַבְּשָׁה בְמַלְכוּת עֶלְיוֹנָה קְדוֹשָׁה, וַדַּאי לָבְשָׁה רוּחַ הַקֹּדֶשׁ.מָה הַטַּעַם זָכְתָה לְמָקוֹם זֶה? מִשּׁוּם שֶׁשָּׁמְרָה פִיהָ שֶׁלֹּא לְהַרְאוֹת דָּבָר. זֶהוּ שֶׁכָּתוּב (אסתר ב) אֵין אֶסְתֵּר מַגֶּדֶת מוֹלַדְתָּהּ. וְלָמַדְנוּ, כָּל מִי שֶׁשּׁוֹמֵר פִּיו וּלְשׁוֹנוֹ, זוֹכֶה לְהִתְלַבֵּשׁ בְּרוּחַ הַקֹּדֶשׁ.

מדרש רבה תצווה
אבותיכם כשנשתעבדו במצרים לא בתפילה פדיתי אותם?! 
שנאמר (שמות ב): 'ויאנחו בני ישראל מן העבודה ויזעקו.'
בימי יהושע לא בתפילה עשיתי להם נסים?! 
בימי השופטים, בבכיה שמעתי צעקתם, 
בימי שמואל, לא בתפילה שמעתי להם?! 
וכן אנשי ירושלים, אע"פ שהכעיסוני בשביל שבכו לפני, ריחמתי עליהם .


ליקוטי מוהרן רעז'
דַּע כְּשֶׁיֵּשׁ מַחֲלקֶת עַל הָאָדָם
אֵין לַעֲמד עַצְמוֹ כְּנֶגֶד הַשּׂוֹנְאִים, לוֹמַר כְּמוֹ שֶׁעוֹשֶׂה לִי, כֵּן אֶעֱשֶׂה לוֹ כְּנֶגְדּוֹ
כִּי זֶה גּוֹרֵם שֶׁהַשּׂוֹנֵא יָבוֹא לִמְבֻקָּשׁוֹ
לִרְאוֹת בּוֹ, חַס וְשָׁלוֹם, מַה שֶּׁהוּא רוֹצֶה לִרְאוֹת בּוֹ
רַק אַדְּרַבָּא רָאוּי לָדוּן אוֹתָם לְכַף זְכוּת
וְלַעֲשׂוֹת לָהֶם כָּל הַטּוֹבוֹת
בְּחִינוֹת: "וְנַפְשִׁי כְּעָפָר לַכּל תִּהְיֶה"
אֲזַי מֵפִיר מַחֲשַׁבְתּוֹ, וְאֵינוֹ יָכוֹל הַשּׂוֹנֵא לַעֲשׂוֹת מְבֻקָּשׁוֹ

זוהר
בֹּא רְאֵה, בֶּן אָדָם הוֹלֵךְ בָּעוֹלָם הַזֶּה וְחוֹשֵׁב שֶׁשֶּׁלּוֹ הוּא תָּמִיד וְיִשָּׁאֵר בְּתוֹכוֹ לְדוֹרֵי דוֹרוֹת. עַד שֶׁהוּא הוֹלֵךְ בָּעוֹלָם, נוֹתְנִים אוֹתוֹ בְּקוֹלָר. עַד שֶׁהוּא יוֹשֵׁב, דָּנִים אוֹתוֹ בְּמוֹשַׁב הַדַּיָּנִים עִם שְׁאָר בְּנֵי הַדִּין. אִם נִמְצָא לוֹ סָנֵגוֹר - הֲרֵי נִצּוֹל מֵהַדִּין. זֶהוּ שֶׁכָּתוּב (איוב לג) אִם יֵשׁ עָלָיו מַלְאָךְ מֵלִיץ אֶחָד מִנִּי אָלֶף לְהַגִּיד לְאָדָם יָשְׁרוֹ וַיְחֻנֶּנּוּ וַיֹּאמֶר וְגוֹ'. מִי הוּא הַסָּנֵגוֹר? אֵלֶּה מַעֲשִׂים כְּשֵׁרִים שֶׁעוֹמְדִים עַל הָאָדָם בְּשָׁעָה שֶׁמִּצְטָרֵךְ לָהֶם.

ירמיהו 
בַּיָּמִים הָהֵם תִּוָּשַׁע יְהוּדָה, וִירוּשָׁלִַם תִּשְׁכּוֹן לָבֶטַח; וְזֶה אֲשֶׁר-יִקְרָא-לָהּ, יְהוָה צִדְקֵנוּ. 
מצודות
"ה' צדקנו" - ה' יצדיק אותנו בזמן קיומה .

ספר המידות
עַל יְדֵי צְדָקָה תִּזְכֶּה, שֶׁלּא תִּצְטָרֵךְ לִישׁוּעַת אָדָם.


ילקוט יוסף
בזמן הזה שבעוונות הרבים בטלה עבודת המקדש, מצוה לשמח בחג את האברכים שלומדים תורה יומם ולילה, ומורים הוראות לישראל, שהם במקום הכהנים הלוים, כמו שאמרו במנחות (קי.) תלמידי חכמים שעוסקים בתורה מעלה עליהם הכתוב כאילו עוסקים בעבודת בית המקדש .

ליקוטי הלכות
כי בענין זה של אמונת חכמים הנ"ל תלוי קיום כל התורה כולה. כי אי אפשר לזכות לקיום התורה ולהכיר את הבורא יתברך כי אם  ע"י אמונת חכמים שהם הצדיקים האמיתיים שכבר שברו את יצרם לגמרי , עד שזכו להשיג רזי עולם , להבין ולהשיג את כל המעשה הנעשה תחת השמש.

זוהר
כַּמָּה חֲבִיבָה הַתּוֹרָה לִפְנֵי הַקָּדוֹשׁ-בָּרוּךְ-הוּא, שֶׁהֲרֵי בְּכָל מָקוֹם שֶׁדִּבְרֵי תוֹרָה נִשְׁמָעִים, הַקָּדוֹשׁ-בָּרוּךְ-הוּא וְכָל חֵילוֹתָיו, כֻּלָּם מַקְשִׁיבִים לִדְבָרָיו, וְהַקָּדוֹשׁ-בָּרוּךְ-הוּא בָּא לָדוּר עִמּוֹ.

אור החיים עקב
פירוש על דרך אומרם ז"ל (ויק"ר פכ"א) אם עשית חבילות של עבירות עשה כנגדן חבילות של מצות, וכתב רמב"ם בפירוש המשניות (סוף מס' מכות) שאם אדם לא יכעיס בוראו בעבירות , הגם שלא יעשה אלא מצוה אחת יש כח באותה מצוה לזכותו לעולם הזה ולעולם הבא . והמשלתי דבר זה לב' עבדי מלך א' מימיו לא הכעיס המלך ובא לראות פני המלך בבן יונה למנחה וא' הכעיס המלך ובא לראות פני המלך בשור א' יש מקום שישמח המלך לקראת מנחת העוף ויכעוס לקראת מנחת השור לצד ההכעסות שקדמו ממנו, והוא אומרו כאן לבעל התשובה ללכת בכל דרכיו וגו' לעשות חבילות חבילות של מצות כדי שיתכפר לו  .


זוהר
אָמַר רַבִּי אֶלְעָזָר, אֵין הַתּוֹרָה מַטְרִיחָה עַל אָדָם יוֹתֵר, אֶלָּא כְּמוֹ שֶׁהוּא יָכוֹל, שֶׁכָּתוּב (דברים טז) אִישׁ כְּמַתְּנַת יָדוֹ וְגוֹ'.


ליקוטי הלכות
בני ישראל הכשרים , אינם יכולים לזכות לעשירות כי אם על ידי כבישת כעס .

זוהר
אָמַר רַבִּי אַבָּא, בְּרֹאשׁ הַשָּׁנָה נִבְרָא אָדָם, וְעָמַד בְּדִין לִפְנֵי אֲדוֹנוֹ וְשָׁב בִּתְשׁוּבָה, וְקִבֵּל אוֹתוֹ הַקָּדוֹשׁ בָּרוּךְ הוּא. אָמַר לוֹ, אָדָם, אַתָּה תִּהְיֶה סִימָן לְבָנֶיךְ לְדוֹרֵי דוֹרוֹת, בַּיּוֹם הַזֶּה יַעַמְדוּ בְדִין. אִם יָשׁוּבוּ, אֲנִי אֲקַבֵּל אוֹתָם, וְאֶעֱמֹד מִכִּסֵּא דִין, וְאֶתְיַשֵּׁב עַל כִּסֵּא רַחֲמִים וַאֲרַחֵם עֲלֵיהֶם .

זוהר 
רַבִּי שִׁמְעוֹן בַּר יוֹחַאי שׁוֹלֵט בְּחָכְמָתוֹ עַל כָּל בְּנֵי הָעוֹלָם, וְכָל אוֹתָם שֶׁעוֹלִים בְּדַרְגוֹתָיו לֹא עוֹלִים אֶלָּא לְהַשְׁלִים עִמּוֹ .

זוהר
אַשְׁרֵיהֶם יִשְׂרָאֵל שֶׁהַקָּדוֹשׁ בָּרוּךְ הוּא הִתְרַצָּה בָהֶם מִכָּל שְׁאָר הָעַמִּים וּקְרָאָם קֹדֶשׁ, שֶׁכָּתוּב קֹדֶשׁ יִשְׂרָאֵל לַה', וְנָתַן לָהֶם חֵלֶק לְהֵאָחֵז בַּשֵּׁם הַקָּדוֹשׁ. וּבַמָּה אָחֲזוּ יִשְׂרָאֵל בַּשֵּׁם הַקָּדוֹשׁ? מִשּׁוּם שֶׁזָּכוּ בַתּוֹרָה. שֶׁכָּל מִי שֶׁאוֹחֵז בַּתּוֹרָה, זוֹכֶה בַּקָּדוֹשׁ בָּרוּךְ הוּא .

מדרש רבה
ר' הונא בשם רב יוסף אמר לעולם "והאלהים יבקש את נרדף"
אתה מוצא צדיק רודף צדיק - "והאלהים יבקש את נרדף".
רשע רודף צדיק - "והאלהים יבקש את נרדף".
רשע רודף רשע - "והאלהים יבקש את נרדף"
 אפילו צדיק רודף רשע - "והאלהים יבקש את נרדף".
רבי יהודה ב"ר סימון אמר בשם ר"י ב"ר נהוראי
לעולם הקב"ה תובע דמן של נרדפים מן הרודפים

זוהר
אֵלּוּ הֵם עוֹמְדִים לְאוֹתָם שֶׁיּוֹעֲצִים עֵצָה לְהַזִּיק לַצַּדִּיקִים. אַף עַל גַּב שֶׁלֹּא עוֹשִׂים, וְעוֹלִים וּמוֹדִיעִים הַדָּבָר לְמַעְלָה, וּמְבַטְּלִים אֶת אוֹתָהּ הָעֵצָה. וְאֵלּוּ נִקְרָאִים אֶרְאֶלִּים.


ליקוטי עצות
הַתּוֹרָה יֵשׁ לָהּ כֹּחַ גָּדוֹל לְהוֹצִיא אֶת הָאָדָם אֲפִלּוּ מֵעֲבֵרוֹת, שֶׁאֲפִלּוּ מִי שֶׁנִּלְכָּד בְּמַה שֶׁנִּלְכָּד רַחֲמָנָא לִצְלָן, אִם יַעֲשֶׂה לוֹ חֹק קָבוּעַ וְחִיּוּב חָזָק לִלְמֹד בְּכָל יוֹם וָיוֹם כָּךְ וְכָךְ, יִהְיֶה אֵיךְ שֶׁיִּהְיֶה, יִזְכֶּה לָצֵאת מִמַּעֲשָׁיו הָרָעִים עַל־יְדֵי גֹדֶל כֹּחַ וְעֵסֶק הַתּוֹרָה הַקְּדוֹשָׁה

שולחן ערוך
לָא אַמְרִינָן דִּינָא דְּמַלְכוּתָא אֶלָּא בְּדָבָר שֶׁיֵּשׁ בּוֹ הֲנָאָה לַמֶּלֶךְ, אוֹ שֶׁהוּא לְתַקָּנַת בְּנֵי הַמְּדִינָה, אֲבָל לֹא  שֶׁיִּדּוֹנוּ בְּדִינֵי גּוֹיִים


זוהר
אֵין שָׂכָר בְּאוֹתוֹ הָעוֹלָם כְּמוֹ אוֹתָם שֶׁמִּשְׁתַּדְּלִים בַּחָכְמָה לְהִסְתַּכֵּל בִּכְבוֹד רִבּוֹנָם, וְאֵין שִׁעוּר לַשָּׂכָר שֶׁל אוֹתָם שֶׁיּוֹדְעִים הַחָכְמָה לְהִסְתַּכֵּל בִּכְבוֹד רִבּוֹנָם. אַשְׁרֵי חֶלְקָם בָּעוֹלָם הַזֶּה וּבָעוֹלָם הַבָּא, שֶׁכָּתוּב (משלי ג) אַשְׁרֵי אָדָם מָצָא חָכְמָה וְאָדָם יָפִיק תְּבוּנָה.


ליקוטי עצות תפילה
יֵשׁ לְכָל אָדָם תְּפִלּוֹת רָעוֹת, כְּגוֹן מַה שֶּׁאָמְרוּ רַזַ"ל: "גַּנְבָא עַל מַחְתַּרְתָּא רַחֲמָנָא קַרְיָא". וְהֵם מְבַלְבְּלִים כְּשֶׁעוֹמֵד לְהִתְפַּלֵּל תְּפִלָּה הָרָאוּי לְהִתְפַּלֵּל. וְהַתִּקּוּן לָזֶה, הַכְנָסַת אוֹרֵחַ תַּלְמִיד חָכָם .

ליקוטי עצות שבת
עַל־יְדֵי אֲכִילַת שַׁבָּת נִכְנָע וְנִתְבַּטֵּל הַכַּעַס .


א"ר שמעון בן פזי א"ר יהושע בן לוי משום בר קפרא כל המקיים שלש סעודות בשבת ניצול משלש פורעניות מחבלו של משיח ומדינה של גיהנם וממלחמת גוג ומגוג .

אמר רב יהודה אמר רב כל המענג את השבת נותנין לו משאלות לבו שנאמר (תהלים לז, ד) 'והתענג על ה' ויתן לך משאלות לבך'

ליקוטי מוהר"ן
וְכָל אֶחָד וְאֶחָד מִיִּשְׂרָאֵל
לְפִי שָׁרְשׁוֹ שֶׁיֵּשׁ לוֹ בְּתוֹךְ נִשְׁמַת הַצַּדִּיק
כֵּן מְקַבֵּל מִמֶּנּוּ גַּם כֵּן זאת הַתַּכְלִית
כְּפִי הֲפָרַת הַכַּעַס בְּרַחֲמָנוּת
הַיְנוּ כְּשֶׁבָּא אָדָם לִכְלַל כַּעַס
לא יִפְעל בְּכַעְסוֹ שׁוּם אַכְזָרִיּוּת
וְאַדְּרַבָּא, יַמְתִּיק הַכַּעַס בְּרַחֲמָנוּת
בִּבְחִינַת: "בְּרגֶז רַחֵם תִּזְכּוֹר"
וְעַל יְדֵי זֶה נַעֲשֶׂה עֲטָרָה לָעֲנָוִים
הַבּוֹרְחִים מִכָּבוֹד וּשְׂרָרָה וְעוֹשִׂין עַצְמָן כְּשִׁירַיִם
וּכְשֶׁנִּתְעַטְּרִין בַּעֲטָרָה שֶׁל רַחֲמָנוּת
בִּבְחִינוֹת: "הַמְעַטְּרֵכִי חֶסֶד וְרַחֲמִים"
אֲזַי מְקַבְּלִין אֶת הַכָּבוֹד וְהַשְּׂרָרָה בְּעַל כָּרְחָם .

יחזקאל לג'
בְאָמְרִי לָרָשָׁע, מוֹת תָּמוּת; וְשָׁב, מֵחַטָּאתוֹ, וְעָשָׂה מִשְׁפָּט, וּצְדָקָה.  טו חֲבֹל יָשִׁיב רָשָׁע, גְּזֵלָה יְשַׁלֵּם, בְּחֻקּוֹת הַחַיִּים הָלַךְ, לְבִלְתִּי עֲשׂוֹת עָוֶל--חָיוֹ יִחְיֶה, לֹא יָמוּת.  טז כָּל-חַטֹּאתָו אֲשֶׁר חָטָא, לֹא תִזָּכַרְנָה לוֹ .

ירמיהו
הַדּוֹר, אַתֶּם רְאוּ דְבַר-יְהוָה, הֲמִדְבָּר הָיִיתִי לְיִשְׂרָאֵל, אִם אֶרֶץ מַאְפֵּלְיָה .


איוב
כב  קַח-נָא מִפִּיו תּוֹרָה;    וְשִׂים אֲמָרָיו, בִּלְבָבֶךָ.
כג  אִם-תָּשׁוּב עַד-שַׁדַּי, תִּבָּנֶה;    תַּרְחִיק עַוְלָה, מֵאָהֳלֶךָ.
כד  וְשִׁית-עַל-עָפָר בָּצֶר;    וּכְצוּר נְחָלִים אוֹפִיר.
כה  וְהָיָה שַׁדַּי בְּצָרֶיךָ;    וְכֶסֶף תּוֹעָפוֹת לָךְ.
כו  כִּי-אָז, עַל-שַׁדַּי תִּתְעַנָּג;    וְתִשָּׂא אֶל-אֱלוֹהַּ פָּנֶיךָ.
כז  תַּעְתִּיר אֵלָיו, וְיִשְׁמָעֶךָּ;    וּנְדָרֶיךָ תְשַׁלֵּם.
כח  וְתִגְזַר-אֹמֶר, וְיָקָם לָךְ;    וְעַל-דְּרָכֶיךָ, נָגַהּ אוֹר.


ספר המידות
מִי שֶׁיּוֹשֵׁב בֵּין אַנְשֵׁי נִיאוּף אוֹ בְּמָקוֹם שֶׁהָיָה בּוֹ נִיאוּף, עַל יְדֵי זֶה בָּא לְהִרְהוּרִים רָעִים.


סוכה יד.
אמר ר' אליעזר: למה נמשלה תפילתם של צדיקים כעתר, לומר לך : מה עתר זה מהפך את התבואה בגורן ממקום למקום , אף תפילתם של צדיקים מהפכת  דעתו של הקדו‍ש ברוך הוא ממידת אכזריות למידת רחמנות 

רבי יעקב אבוחצירא זצ"ל
הקב"ה נתן עצה לאדם להרוג המחבלים שנעשו מעוונתיו , וזה קריאת שמע שעל המיטה .

ספר המידות
מִי שֶׁמִּתְפַּלֵּל עַל חֲבֵרוֹ, עַל יְדֵי זֶה הַקָּדוֹשׁ בָּרוּךְ הוּא כּוֹפֵל לוֹ אֶת טוֹבָתוֹ.

זוהר
מִצְווֹת הַתּוֹרָה גּוֹרְמוֹת לָאָדָם לְהַשְׁלִים רוּחוֹ וְנִשְׁמָתוֹ בָּעוֹלָם הַזֶּה וּבָעוֹלָם הַבָּא. הַתּוֹרָה מְזַכָּה אֶת הָאָדָם לָרֶשֶׁת שְׁנֵי עוֹלָמוֹת, עוֹלָם הַזֶּה וְעוֹלָם הַבָּא. כָּל מִי שֶׁמִּשְׁתַּדֵּל בַּתּוֹרָה, מִשְׁתַּדֵּל בַּחַיִּים. חַיִּים בָּעוֹלָם הַזֶּה, וְחַיִּים בָּעוֹלָם הַבָּא. נִצּוֹל מִכָּל הָעֳנָשִׁים הָרָעִים שֶׁלֹּא יְכוֹלִים לִשְׁלֹט עָלָיו.

ליקוטי הלכות אבן העזר 
על כן לכל החטאים מועיל תשובה  , אבל עוון פגם הברית אין תלוי בתשובה . רק תיקונו על ידי התורה , והעיקר על ידי אמונת חכמים , שהוא בחינת תורה שבעל פה שמתחבר עם תורה שבכתב .  ומקבל מחכמה ,  ואז נתתקן במקום שפגם . כי תורה עולה למעלה מן התשובה  , כמובא בספרים שתורה היא תיקון גדול ביותר מכל תיקוני התשובה .


סנהדרין קה ע"ב 
כופר היה בשכינות לרבי יהושע בן לוי והיה מצער אותו .
יום אחד ייחד לו רבי יהושע בן לוי תרנגול
כדי להודיע לו מתי הקב"ה בשעת כעס ויקלל אותו . 
כאשר הגיע אותה שעה נרדם ,
אמר רבי יהושע בן לוי שמע מזה לא דרך ארץ לקלל ככה,
שנאמר גם ענוש לצדיק לא טוב .
רש"י
אין ראוי לצדיק שיהיו נענשים עליו .

תהילים קיח 
כא  אוֹדְךָ, כִּי עֲנִיתָנִי;    וַתְּהִי-לִי, לִישׁוּעָה.
על ידי עשיית תשובה כשמגיע צער שזה "אודך  כי עניתני" , אז הקב"ה ממתיק ממנו כל הדינים "ותהי לי לישועה " .


סנהדרין קג.
אמר רבי  יוחנן משמו של רשב"י מהו שכתוב (דברי הימים ב לג, יג) 'וישמע אליו ויחתר לו'  ויעתר לו היה צריך לאמר ! מלמד שעשה לו הקב"ה כמין מחתרת ברקיע כדי לקבלו בתשובה מפני מדת הדין .

מדרש רבה עקב 
כך הקב"ה אומר למשה (שם לב): ועתה הניחה לי ויחר אפי בהם ואכלם ואעשה אותך לגוי גדול.
אמר משה: וכי תופס אני בידו של הקב"ה?!
כביכול אינו מבקש אלא מי שילמד עליהן סניגוריה, מיד ויחל משה.

מדרש רבה בראשית
רבי הונא בשם ר' יוסי: מתחילת בריאתו של עולם צפה הקב"ה, שבמידה שאדם מודד בה מודדין לו, לפיכך, אמרו חכמים: והנה טוב מאד, זו מדה טובה .

מדרש רבה ואתחנן
רבי חנינא בר פפא שאל לרבי שמואל בר נחמן:
מהו שכתוב : ואני תפלתי לך ה' עת רצון?
אמר לו: שערי תפילה פעמים פתוחים פעמים נעולים, אבל שערי תשובה לעולם פתוחים.
אמר רב ענן: אף שערי תפילה אינן ננעלים לעולם
אמר רבי חייא רבה: כתוב (תהלים כז): קוה אל ה' חזק ויאמץ לבך וקוה אל ה', הוי מתפלל וחוזר ומתפלל, ויש שעה שיתנו לך.

נפש החיים 
ובאמת הוא ענין גדול וסגולה נפלאה להסר ולבטל מעליו כל דינין ורצונות אחרים שלא יוכלו לשלוט בו ולא יעשו שום רושם כלל. כשהאדם קובע בלבו לאמר הלא ה' הוא האלקים האמתי ואין עוד מלבדו יתברך שום כח בעולם וכל העולמות כלל והכל מלא רק אחדותו הפשוט ית"ש. ומבטל בלבו ביטול גמור ואינו משגיח כלל על שום כח ורצון בעולם. ומשעבד ומדבק טוהר מחשבתו רק לאדון יחיד ב"ה. כן יספיק הוא יתב' בידו שממילא יתבטלו מעליו כל הכחות והרצונות שבעולם שלא יוכלו לפעול לו שום דבר כלל .

ספר המידות
מִי שֶׁאֵין אוֹמֵר לָשׁוֹן הָרָע, הוּא מְנַצֵּחַ.

זוהר וארא
פָּתַח וְאָמַר, (משלי ג) 'דְּרָכֶיהָ דַּרְכֵי נֹעַם וְכָל נְתִיבוֹתֶיהָ שָׁלוֹם'. דְּרָכֶיהָ דַּרְכֵי נֹעַם - אֵלּוּ דַּרְכֵי הַתּוֹרָה, שֶׁמִּי שֶׁהוֹלֵךְ בְּדַרְכֵי הַתּוֹרָה, הַקָּדוֹשׁ בָּרוּךְ הוּא מַשְׁרֶה עָלָיו נֹעַם הַשְּׁכִינָה שֶׁלֹּא תָזוּז מִמֶּנּוּ לְעוֹלָמִים. וְכָל נְתִיבוֹתֶיהָ שָׁלוֹם - שֶׁכָּל שְׁבִילֵי הַתּוֹרָה כֻּלָּם שָׁלוֹם. שָׁלוֹם לוֹ לְמַעְלָה, שָׁלוֹם לוֹ לְמַטָּה. שָׁלוֹם לוֹ בָּעוֹלָם הַזֶּה, שָׁלוֹם לוֹ בָּעוֹלָם הַבָּא.

ספר המידות
ג. עַל יְדֵי וִדּוּי דְּבָרִים זוֹכִים לְהִתְנַשְּׂאוּת.
ד. מִי שֶׁאֵינוֹ מִתְוַדֶּה עַל עֲוֹנוֹתָיו, מוֹרָא בָּא עָלָיו.

ליקוטי הלכות
וזה בחינת תשובה שקדמה לעולם , כי תשובה למעלה מהתורה . כי על פי מידת הדין אין מועיל תשובה לשום חטא . אך ה' יתברך ראה שאין העולם מתקיים בזה .  על כן הקדים תשובה לעולם , וגזר בחסדו הגדול שמועיל תשובה אפילו אם עבר על כל התורה כולה , ואפילו אם עשה מה שעשה מועיל התשובה תמיד .


זוהר
אָמַר רַבִּי חִיָּיא, מַהוּ שֶׁכָּתוּב בִּלַּע הַמָּוֶת לָנֶצַח? אָמַר לוֹ, כְּשֶׁיְּעוֹרֵר הַקָּדוֹשׁ בָּרוּךְ הוּא אֶת יְמִינוֹ, יִמָּנַע מָוֶת מֵהָעוֹלָם, וְלֹא תִתְעוֹרֵר יָמִין זוֹ אֶלָּא כְּשֶׁיִּתְעוֹרְרוּ יִשְׂרָאֵל בִּימִינוֹ שֶׁל הַקָּדוֹשׁ בָּרוּךְ הוּא, וּמַה זֶּה? תּוֹרָה שֶׁכָּתוּב בָּהּ (דברים לג) מִימִינוֹ אֵשׁ דָּת לָמוֹ. בְּאוֹתוֹ זְמַן (תהלים קיח) יְמִין ה' עֹשָׂה חָיִל וְגוֹ', לֹא אָמוּת כִּי אֶחְיֶה וַאֲסַפֵּר מַעֲשֵׂי יָהּ.

ליקוטי מוהר"ן ח"ב יב'
וְעַל כֵּן כְּשֶׁאָדָם נוֹפֵל, חַס וְשָׁלוֹם, לִבְחִינַת מְקוֹמוֹת אֵלּוּ
דְּהַיְנוּ לִבְחִינַת מְקוֹמוֹת הַמְטֻנָּפִים
וְנוֹפֵל לִסְפֵקוֹת וְהִרְהוּרִים וּבִלְבּוּלִים גְּדוֹלִים
וַאֲזַי מַתְחִיל לְהִסְתַּכֵּל עַל עַצְמוֹ, וְרוֹאֶה שֶׁרָחוֹק מְאד מִכְּבוֹדוֹ יִתְבָּרַך
וְשׁוֹאֵל וּמְבַקֵּשׁ אַיֵּה מְקוֹם כְּבוֹדוֹ
מֵאַחַר שֶׁרוֹאֶה בְּעַצְמוֹ שֶׁרָחוֹק מִכְּבוֹדוֹ יִתְבָּרַך
מֵאַחַר שֶׁנָּפַל לִמְקוֹמוֹת כָּאֵלּוּ, רַחֲמָנָא לִצְלָן
וְזֶה זֶה עִקָּר תִּקּוּנוֹ וַעֲלִיָּתוֹ
בִּבְחִינַת 'יְרִידָה תַּכְלִית הָעֲלִיָּה', הַמּוּבָא בִּסְפָרִים

זוהר
כָּל מִי שֶׁהוּא חוֹטֵא, בְּאוֹתָם הַחֲטָאִים שֶׁדָּשׁ בָּהֶם בְּרַגְלָיו, לֹא יָדַע עֲלֵיהֶם, וּפוֹחֵד תָּמִיד. דָּוִד הַמֶּלֶךְ הָיָה תָמִיד נִשְׁמָר מֵהַחֲטָאִים הַלָּלוּ, וּכְשֶׁהָיָה יוֹצֵא לַקְּרָב, הָיָה מְפַשְׁפֵּשׁ בָּהֶם, וְעַל כֵּן לֹא פָחַד לְהִלָּחֵם עִמָּהֶם בַּקְּרָב.
דָּוִד אָמַר (תהלים יח) אֶרְדּוֹף אוֹיְבַי וְאַשִּׂיגֵם וְלֹא אָשׁוּב עַד כַּלּוֹתָם. מָה הַטַּעַם? מִשּׁוּם שֶׁהָיָה נִשְׁמָר מִן הַחֲטָאִים הַלָּלוּ, וְלֹא נָתַן מָקוֹם לְשׂוֹנְאָיו לִשְׁלֹט, וְעַל כֵּן רָצָה לִרְדּף אַחֲרֵיהֶם תָּמִיד, וְהֵם לֹא יִרְדְּפוּ אַחֲרָיו לִתְבֹּעַ אֶת חֲטָאָיו וְיִפֹּל בִּידֵיהֶם.

ילקוט שמעוני שמות
למה הדבר דומה ? לאחד שהיה מוכר ארגמן והיה מכריז ואמר : הרי ארגמן !  הציץ המלך ואמר לו : מה אתה מוכר ? אמר לו : ולא כלום .אדוני ארגמן הוא אבל אצלך ולא כלום . כך משה אצל הקב"ה שברא את הפה ואת הדיבור אמר "ולא איש דברים אנוכי " . אבל אצל  ישראל : "אלה הדברים "  .

איוב
יז  הַאֱנוֹשׁ, מֵאֱלוֹהַּ יִצְדָּק;    אִם מֵעֹשֵׂהוּ, יִטְהַר-גָּבֶר.
יח  הֵן בַּעֲבָדָיו, לֹא יַאֲמִין;    וּבְמַלְאָכָיו, יָשִׂים תָּהֳלָה.

ליקוטי מוהר"ן ב'
 עִקַּר כְּלֵי זֵינוֹ שֶׁל מָשִׁיחַ הוּא הַתְּפִילָּה
שֶׁהוּא בְּחִינַת חֹטֶם, כְּמוֹ שֶׁכָּתוּב: "וּתְהִלָּתִי אֶחֱטָם לָךְ" וּמִשָּׁם עִקַּר חִיּוּתוֹ
וְכָל מִלְחַמְתּוֹ שֶׁיַּעֲשֶׂה וְכָל הַכְּבִישׁוֹת שֶׁיִּכְבּשׁ הַכּל מִשָּׁם
כְּמוֹ שֶׁכָּתוּב: "וַהֲרִיחוֹ בְּיִרְאַת ה'" וְכוּ' זֶה בְּחִינַת חֹטֶם
וְזֶה עִקַּר כְּלֵי זֵינוֹ
כְּמוֹ שֶׁכָּתוּב: "בְּחַרְבִּי וּבְקַשְׁתִּי" וּפֵרֵשׁ רַשִׁ"י: 'תְּפִילָּה וּבַקָּשָׁה'

זוהר
כְּמוֹ שֶׁבֶּן אָדָם נִמְשַׁךְ בָּעוֹלָם הַזֶּה - כָּךְ גַּם מוֹשְׁכִים אוֹתוֹ כְּשֶׁיּוֹצֵא מִן הָעוֹלָם הַזֶּה. וּבַמֶּה שֶׁנִּדְבַּק בָּעוֹלָם הַזֶּה וְנִמְשַׁךְ אַחֲרָיו - כָּךְ נִדְבָּק בְּאוֹתוֹ הָעוֹלָם. אִם בְּקֹדֶשׁ - בְּקֹדֶשׁ, וְאִם בְּטֻמְאָה - בְּטֻמְאָה. אִם בְּקֹדֶשׁ, מוֹשְׁכִים אוֹתוֹ לְאוֹתוֹ הַצַּד וְנִדְבָּק בּוֹ לְמַעְלָה וְנַעֲשֶׂה מְמֻנֶּה שַׁמָּשׁ לְשַׁמֵּשׁ לִפְנֵי הַקָּבָּ''ה בֵּין אוֹתָם שְׁאָר מַלְאָכִים. כְּמוֹ שֶׁכָּךְ נִדְבָּק לְמַעְלָה וְעוֹמֵד בֵּין אוֹתָם קְדוֹשִׁים, שֶׁכָּתוּב (זכריה ג) וְנָתַתִּי לְךְ מַהְלְכִים בֵּין הָעֹמְדִים הָאֵלֶּה.

כמשל אדם המתפלל בכוונה, ועומד לנגדו עובד גילולים רשע, ומשיח ומדבר עמו כדי לבלבלו, שזאת עצתו בודאי שלא להשיב לו מטוב ועד רע, ולעשות עצמו כחרש לא ישמע, ולקיים מה שכתוב " אל תען כסיל באולתו פן תשוה לו גם אתה ". כך, אל ישיב מאומה ושום טענה ומענה נגד המחשבה זרה, כי המתאבק עם מנוול מתנוול גם-כן, רק יעשה עצמו כלא יודע ולא שומע ההרהורים שנפלו לו, ויסירם מדעתו, ויוסיף אומץ בכח כוונתו" (תניא א כח)

בבא בתרא י.
בוא וראה שלא כמידת הקב"ה מדת בשר ודם . מדת בשר ודם אדם מביא דורון גדול למלך ,  ספק מקבלין אותו הימנו ספק אין מקבלין אותו הימנו , ספק רואה פני המלך ספק אינו רואה פני המלך . והקדוש ברוך הוא אינו כן אדם נותן פרוטה לעני זוכה ומקבל פני שכינה שנאמר (תהלים יז, טו) 'אני בצדק אחזה פניך אשבעה בהקיץ תמונתך'

ילקוט שמעוני שמות
"ותרד בת פרעה לרחוץ על היאור "
שהיתה מנוגעת בנגעים קשים ולא היתה יכולה לרחוץ בחמין , וירדה לרחוץ ביאור . וראתה הנער בוכה ושלחה ידה והחזיקה בו ונתרפאה , וקיימתו לחיים . אמרה הנער הזה צדיק הוא . וכל המקיים נפש אחת כאילו קיים עולם מלא  , לפיכך זכתה לחיי העולם הבא .

ישעיהו סג'
לָמָּה תַתְעֵנוּ יְהוָה מִדְּרָכֶיךָ, תַּקְשִׁיחַ לִבֵּנוּ מִיִּרְאָתֶךָ; שׁוּב לְמַעַן עֲבָדֶיךָ, שִׁבְטֵי נַחֲלָתֶךָ  
רש"י
"למה תתענו" - כי בידך להסיר יצר הרע כמו שנאמר כחומר ביד היוצר וגו' (ירמיהו יח) ואומר והסירותי את לב האבן וגו' (יחזקאל לו)


כל מה שאנחנו מליצים להתקרב לחכמים , הכוונה היא לגדולי ומובחרי הצדיקים שכל משנתם מבוססת ,  ויודעים איך להורות ולהנהיג .  אחרי זה יוכל להבחין אצל כל בן תורה  אם דבריו מבוססים  או לא .


ספר החינוך תלד
 ועוד דרשו בספרי פיסקא דללכת בדרכיו, ולדבקה בו למוד דברי אגדה שמתוך כך אתה מכיר מי שאמר והיה העולם.
 
 
 תנא דבי אליהו, מעיד אני עלי שמים וארץ, בין איש בין אשה, בין גוי בין ישראל, בין עבד בין שפחה, הכל לפי מעשיו, רוח הקודש שורה עליו .


ליקוטי הלכות
כי כל התיקונים והדרכים והעצות הנאמרים בכל תורה , קשה לבוא אליהם כי אם על ידי תפילה ותחנונים .

ליקוטי עצות
וּלְתַקֵּן כָּל הָעֲבֵרוֹת בִּפְרָטִיּוּת, הֵם רַבִּים מְאֹד וְכָבֵד עַל הָאָדָם, וְאִי אֶפְשָׁר לְתַקֵּן אוֹתָם, כִּי יֵשׁ דִּקְדּוּקִים וּפְרָטִים רַבִּים בְּכָל לָאו וָלָאו. עַל־כֵּן צָרִיךְ לְתַקֵּן תִּקּוּן הַכְּלָלִי, וְהוּא תִּקּוּן הַבְּרִית, וְעַל יְדֵי זֶה נִתְתַּקְּנִין מִמֵּילָא כָּל הַלָּאוִין שֶׁעָבַר. וַאֲפִלּוּ לִמְקוֹמוֹת הַצָּרִים וְהַדַּקִּים שֶׁאִי אֶפְשָׁר לָבוֹא לְשָׁם שׁוּם תִּקּוּן, עַל־יְדֵי תִּקּוּן הַכְּלָלִי הוּא זוֹרֵק תִּקּוּנִים גַּם לְשָׁם .


ילקוט שמעוני לך לך
ביקש הקב"ה להוציא כהונה משם,  כיון שהקדים ברכת אברהם לברכת המקום, הוציאו מאברהם. אמר לו אברהם: וכי מקדימין ברכת עבד לברכת רבו?


ספר המידות
ה. עַל יְדֵי בִּיאָתְךָ לַצַּדִּיק יִתְבַּטֵּל מִמְּךָ הַקִּנְאָה.

ישעיהו ט
לְמַרְבֵּה הַמִּשְׂרָה וּלְשָׁלוֹם אֵין קֵץ עַל כִּסֵּא דָוִד וְעַל מַמְלַכְתּוֹ לְהָכִין אֹתָהּ וּלְסַעֲדָהּ בְּמִשְׁפָּט וּבִצְדָקָה מֵעַתָּה וְעַד עוֹלָם קִנְאַת יְהוָה צְבָאוֹת תַּעֲשֶׂה זֹּאת.

חגיגה טו ע"ב
מצאו רבה בר שילא לאליהו.
אמר לו רבה בר שילא לאליהו
מה עושה הקדוש ברוך הוא?
אמר לו אומר הוא הלכה בשם כל החכמים,
ומפיו של רבי מאיר אינו אומר
אמר לו , מפני מה?
אמר לו אליהו משום שלמד תורה מפי אלישע בן אבויה
אמר לו רבה בר שילא ומה בכך?
רבי מאיר רימון מצא, תוכו אכל, קליפתו זרק!
אמר לו אליהו :  עכשיו הוא הקדוש ברוך הוא אומר: 'מאיר בני אומר' .


תהילים קכה'
כִּי לֹא יָנוּחַ, שֵׁבֶט הָרֶשַׁע--    עַל, גּוֹרַל הַצַּדִּיקִים:
רש"י
לא יתן הקב"ה את ממשלת הרשעים לנוח על הצדיקים  .כי הצדיקים נזהרים מלשלוח ידיהם בעולה .

ליקוטי מוהר"ן
וְעִקַּר הַדָּבָר
שֶׁעַל יְדֵי שֶׁהָאָדָם, כְּשֶׁהוּא בַּמַּדְרֵגָה הַתַּחְתּוֹנָה מְאד
וְאַף עַל פִּי כֵן הוּא מְחַזֵּק עַצְמוֹ וּמַאֲמִין שֶׁגַּם שָׁם יֵשׁ לוֹ תִּקְוָה עֲדַיִן
כִּי גַּם שָׁם נִמְצָא הַשֵּׁם יִתְבָּרַךְ
בִּבְחִינַת: "וְאַצִּיעָה שְׁאוֹל הִנֶּךָּ"
אֲזַי מַמְשִׁיךְ עַל עַצְמוֹ הַקְּדֻשָּׁה
מִשֵּׁם הַקָּדוֹשׁ הֲוָיָה בְּמִלּוּי ס"ג .


ליקוטי מוהר"ן יח
עַל יְדֵי אַהֲבַת הַחֲכָמִים, תִּכּוֹן הַמַּלְכוּת
וּכְשֶׁבָּא לְמֶלֶךְ אֵיזֶהוּ שִׂנְאָה עַל הַחֲכָמִים
יָדוּעַ לֶהֱוֵי לֵהּ
שֶׁמִּן הַשָּׁמַיִם יוֹרִידוּהוּ מִמַּלְכוּתוֹ


ליקוטי הלכות
ועל כן כשהאדם נופל חס ושלום למקומות כאלה , ורואה שהוא רחוק מכבודו יתברך , ומתחיל להצטער ולהתגעגע ולבקש 'איה מקום כבודו' ,  על ידי זה עולה בתכלית העליה אל הכבוד העליון .

הראה הקב"ה ליעקב  'והנה מלאכי אלהים עולים' היינו המלאכים שהלכו להפוך את סדום שתלו הכבוד לעצמם  , שאמרו כי משחיתים אנחנו . וגם גילו מסתורין של הקב"ה  ,ולכך נידחו ממחיצתו של הקב"ה קל"ה שנים ועכשיו עלו .

ליקוטי הלכות הלכות חלב ודם
וזה שכתוב בספרים שהתשובה קשה על השוגג  יותר מעל המזיד . ובאמת בוודאי המזיד אף על פי כן חמור מאוד מן השוגג ,  אך יש בזה אופנים . כי באופן אחר קליפת לבן קשה מאוד  , הרבה יותר מקליפת עשיו .  כי לבן בא בערמה ובמרמה ובתחבולות עד שמסתיר ומערבב דעתו , ואין יכול לשמור ממנו כל כך , וזה בחינת השגגות שמכשילו בלא דעתו  , ועל כן קשה מאוד לצאת ממנו , כי אם בסיוע גדול מלמעלה . אבל עשיו שהוא בחינת מזיד , שהוא בא ברציחה אזי אפשר לחגור מותניו ולהכניעו , אמן כן יהי רצון .


תיקוני הזוהר
מיכאל הוא מים והוא ממונה על הים  , בגלל זה שהעביר משה לישראל בים שיבח לקב"ה מי' כ'מוך באל'ים יהוה .  גבריאל ממונה על האש , אוריאל על הרוח , רפאל על העפר , ותחתיהם ממונים ריבי רבבות של מלאכים .

סנהדרין סג ע"ב
אליהו הצדיק היה מחזר על תפוחי רעב שבירושלים , פעם אחת מצא תינוק שהיה תפוח ומוטל באשפה . אמר לו מאיזה משפחה אתה אמר לו ממשפחה פלונית אני ,  אמר לו כלום נשתייר מאותה משפחה ,  אמר לו לאו חוץ ממני , אמר לו אם אני מלמדך דבר שאתה חי בו אתה למד ?  אמר לו הן , אמר לו אמור בכל יום שמע ישראל ה' אלהינו ה' אחד .

מדרש שוחר טוב 
בנוהג שבעולם ,  אדם מדליק את הנר שלו  ,יכול לומר פלוני שהוא אוהבי ישתמש לאורו  , ופלוני שהוא שונאי אל ישתמש לאורו , אלא הכל משתמשים כאחד . אבל הקב"ה אינו כן מאיר לעולם הבא , ומאיר לעולם הזה , מאיר לזה ומחשיך לזה כאחד .

ילקוט שמעוני תולדות
רבי זירא היו לו בריונים בשכונתו  , והיה מקרב להם אולי יחזרו בתשובה , והיו מקפידים עליו חכמים .כאשר מת רבי זירא אמרו הבריונים עד עכשיו היה מבקש רחמים עלינו , עכשיו  מי יבקש רחמים עלינו , הירהרו בליבם ועשו תשובה  .

שערי תשובה לרבי יעקב אבוחצירא זצ"ל
על ידי שם מ"ב של תפילת אנא בכח  , עולה הנפש מעולם העשיה אל עולם  היצירה . והוא מתיש כח הקליפות שבעולם העשיה ומעלה הנפש משם וזהו קר"ע שט"ן ,  כשמו כן הוא דהינו שהוא קורע כל השטנים , שהם הקליפות שבעולם העשיה ,  קורע אותם מבטלם ומעלה הנפש משם .


משלי טו
ח  זֶבַח רְשָׁעִים, תּוֹעֲבַת יְהוָה;    וּתְפִלַּת יְשָׁרִים רְצוֹנוֹ.
מלבי"ם זכרונו לברכה .
"זבח רשעים תועבת ה'" - רוצה לומר, עיקר הזבח אין הנרצה ממנו הזבח עצמו, רק הכוונה שמראה שמתחרט על חטאיו, אבל הרשע, הבלתי עוזב רשעו וחושב להתרצות בהזבח עצמו, היא תועבת ה'.
אבל "הישרים" אין צריכים הזבח, רק "התפילה", שזה "רצונו", וישמע תפילתם גם בלא זבח.

ליקוטי הלכות הלכות סוכה ז
כי תכף כשהאדם חוטא חס ושלום ,  אזי השם יתברך כמסתיר פניו ממנו על פי דרכי משפטי התורה הקדושה  , שהיא מחייבת לענוש את הרשע , ולרחקו ולא לקרבו . אבל באמת ה' יתברך חפץ חסד הוא ובאמת לאמיתו הוא צופה לרשע וחפץ להצדיקו , על כן גילה לצדיקים דרכי התשובה ,  להורות את בני ישראל איך להתנהג בתוקף ההסתרה ,  באופן שיחזרו ויתקרבו לאביהם שבשמיים .

ליקוטי הלכות הלכות סוכה ז
מי שנטה מדרכי ה' ועבר מה שעבר ,  אזי החסד הראשון מחייב את עונשו הראוי לו ככתוב בתורה .  אבל עדיין יש חסד אחרון שעל ידי החסד הזה הוא יכול להנצל מן העונש על ידי תשובה , וגדול החסד הזה כל כך עד שיכול להפוך עוונות לזכויות .

וכתב הבא"ח (ש"ש כי תבא אות ג'): "כשיצא מביתו יניח ידו על המזוזה ויאמר ה' ישמור צאתי ובואי לחיים טובים ולשלום מעתה ועד עולם, אל שדי יברך אותי ויתן לי רחמים"

תיקוני הזוהר 
תִמְצָא אָדָם גּוּפוֹ רָע בְּכָל סִימָנָיו וְנִשְׁמָתוֹ מִבִּפְנִים יָפָה, זֶהוּ צַדִּיק וְרַע לוֹ, אֲבָל מִי שֶׁהוּא טוֹב מִבַּחוּץ וְרַע מִבִּפְנִים, הוּא רָשָׁע וְטוֹב לוֹ, כְּדֵי שֶׁלֹּא יִהְיֶה לוֹ חֵלֶק בָּעוֹלָם הַבָּא, טוֹב מִבַּחוּץ וּמִבִּפְנִים - צַדִּיק וְטוֹב לוֹ, רַע מִבַּחוּץ וּמִבִּפְנִים - רָשָׁע וְרַע לוֹ, וַהֲרֵי פֵּרְשׁוּהָ.
לֹא לְחִנָּם בֵּאֲרוּ הָרִאשׁוֹנִים לֹא הַמִּדְרָשׁ עִקָּר אֶלָּא הַמַּעֲשֶׂה הוּא הָעִקָּר, שֶׁהַשּׁוֹטִים מִסְתַּכְּלִים בַּגּוּף שֶׁהוּא הַלְּבוּשׁ, זֶהוּ שֶׁכָּתוּב עוֹד וּבָשָׂר תַּלְבִּישֵׁנִי, וְהַצַּדִּיקִים בְּמַעֲשִׂים טוֹבִים.

מדרש שוחר טוב
אמר שלמה (משלי ) 'בכל דרכיך דעהו' . אם ידעת להקב"ה בכל דבר ודבר , הוא יישר אורחותיך .  וכן דוד אומר (תהילים )' שיוויתי ה' לנגדי תמיד' ובשביל ששוויתי ה' לנגדי תמיד ,  לכן שמח ליבי ויגל כבודי .

מדרש שוחר טוב
'הללויה אשרי איש ירא את ה' ' זה שאמר הכתוב (משלי לא )' שקר החן והבל היופי' .  אין מתבקש לפני הקב"ה לא יופי ולא עושר . ומהו מתבקש  ? יראת חטא שנאמר (שם)' אישה יראת ה'  היא תתהלל ' . כמה עשה אברהם לפני הקב"ה ולא נתהלל ,  אלא שהיה ירא לפניו שנאמר (בראשית ) 'כי עתה ידעתי כי ירא אלוהים אתה ' .

ספר המידות
צָרִיךְ לְהִתְפַּלֵּל בִּשְׁלוֹם הָעִיר, אֲשֶׁר אַתָּה דָּר בָּהּ.

מדרש רבי תנחומא
זה אחד משלושה דברים ששמע משה מפי הגבורה והרתיע לאחוריו. בשעה שאמר לו ונתנו איש כפר (שם ל יב). אמר משה, מי יוכל ליתן כופר נפשו.  אמר לו הקדוש ברוך הוא למשה, איני מבקש לפי כוחי, אלא לפי כוחם .

ליקוטי הלכות הלכות עירובי תחומים ו'
גם המצווה והזכות שמוצאים בעצמו או בחבירו  ,אפילו אם הוא רק אחד מאלף , וגם אותו זכות מלא פסולת ופניות וכו' .  ואין בו כי אם חלק אחד מאלף , איזה נקודה טובה , על ידי זה גם כן יוצאים מכף חובה ונכנסים לכף זכות , וחוזרים אליו יתברך  ,ואז נתהפך הכל לזכות וזוכים לאלף אורות .


ליקוטי הלכות הלכות עירובי תחומים ה'
על כן בוודאי התורה הקדושה שלנו לא תשתנה כלל בימות משיח ,  אפילו נקודה אחת , ואף על פי כן תתחדש התורה אז לגמרי כאילו ניתנה אז  . כי אז נזכה לקבל חידושין דאורייתא כאלה  , שעל ידי זה נזכה כל אחד ואחד ,  לפי מדריגתו לידע עצות שלימות ועמוקות .

ילקוט שמעוני
אמרו חכמים: אם אש אחזה בלחים, מה יעשו יבשים? ועל אותה שעה הוא אומר: "תפילה למשה". חזר הקב"ה לרצות את משה, אמר לו : לא אני הוא שאתם בני ואני אביכם, אתם אחי ואני אחיכם, אתם רעי ואני רעכם?


תנחומא בשלח.
וכן את מוצא בגחזי, כשאמר לו אלישע, חגר מתניך וקח משענתי בידך ולך . התחיל מסתמך והולך על מקלו. פגעו בו בני אדם, אמרו לו, להיכן את הולך. אמר להן, להחיות את המת. אמרו לו, והלא הקדוש ברוך הוא ממית ומחיה. אמר להן, אף רבי ממית ומחיה.


מדרש רבה במדבר 
מכאן אתה למד, שלא ינהג אדם גאוה לפני הקב"ה, שכל המתגאה לפניו, מתבזה. וכן הוא אומר (ש"א ב): כי מכבדי אכבד ובוזי יקלו.

מדרש רבה במדבר  
אמר רבי שמואל בר נחמן , אם יתכנסו כל אומות העולם לבטל את האהבה, שבין הקב"ה  לישראל , אינם יכולים .

שולחן ערוך יורה דעה הלכות מלמדים
חַיֶּבֶת הָאִשָּׁה לִלְמֹד דִּינִים הַשַּׁיָכִים לְאִשָּׁה. אִם עוֹזֶרֶת לִבְנָהּ אוֹ לְבַעֲלָהּ שֶׁיַּעַסְקוּ בַּתּוֹרָה, חוֹלֶקֶת שָׂכָר בַּהֲדַיְיהוּ .

ישעיהו סו
כִּי-כֹה אָמַר יְהוָה, הִנְנִי נֹטֶה-אֵלֶיהָ כְּנָהָר שָׁלוֹם וּכְנַחַל שׁוֹטֵף כְּבוֹד גּוֹיִם--וִינַקְתֶּם; עַל-צַד, תִּנָּשֵׂאוּ, וְעַל-בִּרְכַּיִם, תְּשָׁעֳשָׁעוּ.  יג כְּאִישׁ, אֲשֶׁר אִמּוֹ תְּנַחֲמֶנּוּ--כֵּן אָנֹכִי אֲנַחֶמְכֶם, וּבִירוּשָׁלִַם תְּנֻחָמוּ.  יד וּרְאִיתֶם וְשָׂשׂ לִבְּכֶם, וְעַצְמוֹתֵיכֶם כַּדֶּשֶׁא תִפְרַחְנָה; וְנוֹדְעָה יַד-יְהוָה אֶת-עֲבָדָיו, וְזָעַם אֶת-אֹיְבָיו.


מדרש רבה בחוקותי
ר' יודן ברבי, בשם רבי ברכיה אמר: אם ראיתה זכות אבות שמטה וזכות אמהות שנתמטטה לך והטפל בחסדים, הדא הוא דכתיב (שם נד): כי ההרים ימושו והגבעות תמוטינה.
הרים, אלו אבות.
והגבעות, אלו אמהות.
ואח"כ וחסדי מאתך לא ימוש.


כתובות ה ע"ב 
תנו רבנן  אל ישמיע אדם לאזניו דברים בטלים מפני שהן נכוות תחלה לאיברים .

ליקוטי הלכות הלכות ערבית
כי התורה הקדושה היא כולה עצות , שעל ידי שזוכים לקיים את התורה  ,לקיים כל מצווה בפשיטות כפי דיניה , כמו שקיבלו רבותינו ז"ל  ,על ידי זה יכולים לזכות להמשיך על עצמו קדושה וטהרה .

זוהר 
הקב"ה הבטיח לאברהם שיציל את בניו רק מהיראה והשעבוד של מצרים , אבל למעשה  על ידי  קבלת התורה הוציא את בני ישראל , מכל שיעבוד ומכל יראה , לחירות  גמורה .

ליקוטי הלכות תפילת מנחה 
כי תכף שהאדם מתעורר בתפילה ועבודה באמת כל שהוא , מתעורר תכף אתערותא דלעלא הרבה , כי הבא להטהר מסייעים אותו . ועל ידי זה יש לו כח להתעורר עוד .

סנהדרין  לז ע"א
ריש לקיש אמר 'כפלח הרימון רקתך'  אפילו ריקנים שבך מלאים מצוות כרימון . רבי זירא אמר מכאן 'וירח את ריח בגדיו' אל תקרא בגדיו אלא בוגדיו , שאפילו בוגדים ופושעים שבישראל יש בהם מידות נעלות .

אורחות צדיקים שער הענווה
יש עוד ענווה טובה מאוד, כגון מי שנכנע לפני רבו ולפני חכמים ולפני צדיקים ההולכים בדרכי ישרים, וחושב בלבו: אלו הם עבדי השם ברוך הוא, משרתיו ואוהביו; ובעבור זה ישפיל עצמו לפניהם ומכבדם. גם זה ענווה טובה, שיחשוב: אכנע לפני חכמים כדי שיקרבוני וילמדוני ויוכיחוני ויוליכוני בדרכי השם ברוך הוא.


סנהדרין מג ב
אמר רבי יהושע בן לוי , כל הזובח את יצרו ומתודה עליו , מעלה עליו הכתוב כאילו כיבדו להקב"ה בשני עולמים , העולם הזה והעולם הבא .

ילקוט שמעוני וירא
אמר רבי יוחנן אפילו בשעת כעסו של הקב"ה , זוכר את הצדיקים שנאמר "ויהי בשחת אלוהים את ערי הכיכר ויזכור אלוהים את אברהם " . מה זכירה זכר לו ללוט ? שתיקה ששתק לאברהם . שאמר לשרי אחותי היא  , והוא היה יודע ושותק .

ליקוטי הלכות
כבר הקדים ה' יתברך רפואה שהיא בבחינת "שלום לרחוק ולקרוב " , על ידי צדיקי אמת שהכינו לנו כבר סמים של חיים ורפואות קדושות ויקרות כאלה בספריהם ודיברהם הקדושים ,  המשיבים את הנפש בשבעה משיבי טעם .

ליקוטי הלכות 
הדאגה על העוונות היה טוב אם היה חוזר בתשובה על ידי זה , שמריבוי הפחד מעוונות ישוב בתשובה שלימה לה' יתברך .


ילקוט שמעוני וארא 
גדולה צדקה, הרי זה משתבח וקולט עצמו מדינה של גיהנום , שנאמר "אשרי משכיל אל דל ביום רעה ימלטהו ה' " .


התרת נדרים נעשית על ידי שלוש בני תורה .או תלמיד חכם מופלג .
וצריך להזהר בעינין הנדרים שאם לא שילם  , 
פנקס חובותיו נפתח רחמנא לצלן .

ליקוטי הלכות 
כי זה כלל גדול שכל התיקונים בעולם נעשים רק על ידי גדולי הצדיקים שהם בבחינת משיח . אבל אף על פי כן הם בעצמם אינם יכולים לעשות חפצם להטיב עם כל אחד מישראל  , כי אם כפי התקרבותו אליהם . כי בהכרח שיהיה איזה אתערותא דלתתא כידוע .

ספר החינוך שמב'
ולא שבט לוי בלבד בכלל זה, אלא כל איש ואיש מבאי העולם, אשר נדבה רוחו להבדל ולעמוד לפני יי לעבדו  , לדעת דרכיו הישרים והצדיקים וללמדם לאחרים, הרי זה נתקדש להיות קודש קודשים ויהיה יי נחלתו לעולמי עולמים .

תיקון זוהר  שמונה עשרה 
וְאַל יִתְהַלֵּל הַמִּתְהַלֵּל הַשְׂכֵּל אוֹתוֹ, אֶלָּא בִשְׁכִינָתוֹ, שֶׁלֹּא יָכוֹל לְהַשִּׂיג אוֹתוֹ (את הקב"ה ) ,  שׁוּם נָבִיא וְחוֹזֶה אֶלָּא עִם הַשְּׁכִינָה .

ליקוטי הלכות
על כן נתייעץ בלק להביא עליהם את בלעם שגם כן כוחו בפיו , כי בלעם היה בקליפה כנגד משה  , והוא על ידי גודל טומאתו וכיסופיו הרעים היה יכול צרף האותיות להפך כנ"ל . על כן היו ישראל אז בסכנה גדולה , כמו שכתוב (מיכה ו ) " עמי זכר נא מה יעץ עליך בלק " . אבל ה' יתברך ברחמיו חמל על עם ישראל ונתן כוח לכיסופים הטובים של משה וישראל  , שיתגברו כנגד הכיסופים הרעים של בלעם הרשע ,  עד שעיקם את פיו עד שהוכרח לצרף האותיות לטובה , לברך את ישראל .

ליקוטי הלכות
כי עיקר המיתה נמשך מפגם על ידי שאין מציירים אותיות התורה לטוב , שאז הוא בבחינת  "לא זכה - נעשית לו סם מוות " ועיקר זה  הפגם נמשך על ידי שאינו מקורב לצדיק האמת , מכל שכן שחולק עליו חס ושלום, ומפריד למדן מצדיק , דהיינו שמפריד לימוד התורה  מכיסופים טובים .


מדרש שוחר טוב
כיוון שראה שמואל את דוד אדמוני, התחיל מרתת. אמר אף זה שופך דמים ? אמר לו הקב"ה דוד מדעת סנהדרין הוא הורג , אבל עשיו מדעת עצמו .

ליקוטי מוהר"ן רפו'
דַע, שֶׁעַל יְדֵי לִמּוּד פּוֹסְקִים זוֹכִין לִהְיוֹת מֶלֶך וּמוֹשֵׁל בָּאָרֶץ
וְאָז יְכוֹלִין לְהַעֲמִיד וּלְהָקִים הַשְּׁעָרִים שֶׁטָּבְעוּ בָּאָרֶץ .
"מֶלֶך בְּמִשְׁפָּט יַעֲמִיד אָרֶץ"
'בְּמִשְׁפָּט' דַּיְקָא, הַיְנוּ עַל יְדֵי מִשְׁפָּט, שֶׁהוּא מִשְׁפְּטֵי וְדִינֵי הַתּוֹרָה
דְּהַיְנוּ לִמּוּד פּוֹסְקִים, שֶׁמְּבָרְרִים מִשְׁפְּטֵי וְדִינֵי הַתּוֹרָה
עַל יְדֵי זֶה נַעֲשֶׂה מֶלֶך וּמוֹשֵׁל
וְעַל יְדֵי זֶה יוּכַל לְהַעֲמִיד אֶרֶץ
וְאָז מַעֲמִיד וּמֵקִים וּמְגַלֶּה הַשְּׁעָרִים שֶׁטָּבְעוּ בָּאָרֶץ
שֶׁעַל יְדֵי זֶה זוֹכִין לְגַן עֵדֶן כַּנַּ"ל

הקדמת תיקוני הזוהר
כָּל מִי שֶׁיֵּשׁ בּוֹ יִרְאַת יהו''ה, יִתְהַלַּל. וְכִי יֵשׁ לָאָדָם לְשַׁבֵּחַ אֶת עַצְמוֹ? אֶלָּא הוּא מְשֻׁבָּח לִפְנֵי יהו''ה.

ילקוט שמעוני לך לך
"שמענו אדוני נשיא אלוהים אתה בתוכינו " 
אמרו לו לאברהם , מלך אתה עלינו , נשיא אתה עלינו ,
אלוהים אתה עלינו !
אמר להם אברהם  , אל יחסר העולם מלכו , אל יחסר העולם אלוהו !

ליקוטי הלכות הלכות ברכת הפירות ה'
הכלל שהאדם צריך להשתדל כל ימיו לבקש ולחפש מאוד מאוד אחר אבידותיו , כי זה עיקר התשובה . ואם יבקש ויחפש היטב בוודאי ימצא , כי לית רעותא טבא דאתאבד (זוהר תרומה ) . כי כשזוכים לחפש ולבקש היטב אחר האבידות , אזי נתהפך הכל לטובה , על ידי זה דווקא לא די שמוצאים אותם , אף גם על ידי זה מוצאים עוד הרבה אבידות שנאבדו מימות עולם .


