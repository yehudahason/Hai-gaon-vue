ירמיהו כט'
וְדִרְשׁוּ אֶת שְׁלוֹם הָעִיר אֲשֶׁר הִגְלֵיתִי אֶתְכֶם שָׁמָּה וְהִתְפַּלְלוּ בַעֲדָהּ אֶל יְהוָה כִּי בִשְׁלוֹמָהּ יִהְיֶה לָכֶם שָׁלוֹם.


משלי יא'
כב  נֶזֶם זָהָב, בְּאַף חֲזִיר
מצודות
 ונאמר למשל על מי שמצא חכמה , ואינו משתמש בה לחכמת התורה כי-אם לרמות הבריות וכדומה.
 
 
 מדרש שוחר טוב משלי 
אומר לו הקב"ה למה לא למדת אגדה ? שבשעה שהחכם יושב ודורש , אני מוחל ומכפר עוונותיהם של ישראל  . ולא עוד שבשעה שהם עונים אמן יהא שמיה רבה  , אפילו אם נחתם גזר דינם אני מוחל ומכפר עוונותיהם .


משלי ח
אֲ‍נִי חָכְמָה שָׁכַנְתִּי עָרְמָה וְדַעַת מְזִמּוֹת אֶמְצָא.
מצודות 
רוצה לאמר : אי אפשר לעשות תחבולות להערים להנצל מיד היצר הרע המסית בזולת חכמת התורה

שולחן ערוך יורה דעה
אֵין שׁוֹאֲלִים בְּחוֹזִים בַּכּוֹכָבִים וְלֹא בְּגוֹרָלוֹת. הגה: מִשּׁוּם שֶׁנֶּאֱמַר: תָּמִים תִּהְיֶה עִם ה' אֱלֹהֱיךָ .


ספר החינוך של'
עם מצוה זו של הספירה של ארבעים ותשע שנה, ירחיקו עצמם שלא יגזלו קרקע של חבירם ולא יחמדוה בלבם, בדעתם .  כי הכל שב לאשר חפץ האל שתהיה לו.

ישעיהו
וְיָסְפוּ עֲנָוִים בַּיהוָה, שִׂמְחָה; וְאֶבְיוֹנֵי אָדָם, בִּקְדוֹשׁ יִשְׂרָאֵל יָגִילוּ.   כִּי-אָפֵס עָרִיץ, וְכָלָה לֵץ; וְנִכְרְתוּ, כָּל-שֹׁקְדֵי אָוֶן.

ספר המידות
טו. עַל יְדֵי וִדּוּי תַּצְלִיחַ .


ליקוטי עצות צדיק
כֹּחַ הַדִּבּוּר בָּא עַל־יְדֵי הִתְקַשְּׁרוּת לַצַּדִּיקִים .

ילקוט יוסף 
יש נוהגים לעלות לקברי צדיקים בכל ערב ראש חודש, ותלמידי חכמים ובני ישיבות אין להם להרבות בזה ולהבטל מלימודם כדי להתפלל בקברות צדיקים, שאין לך דבר גדול יותר מלימוד תורה.

ליקוטי עצות סוכות
עַל־יְדֵי שֶׁנִּכְנָסִין בַּסֻּכָּה נַעֲשִׂים בְּעַצְמָם בִּבְחִינַת הַתּוֹרָה, כִּי מִבְּחִינַת סֻכָּה יוֹצֵאת כָּל הַתּוֹרָה .


ילקוט שמעוני נח 
אמר רב  כל שדעתו מיושבת עליו ביינו יש בו מדעת של שבעים זקנים, יין ניתן בשבעים וסוד ניתן בשבעים, נכנס יין יצא סוד, וזה הואיל ולא יצא סודו ,  שקול הוא כסנהדרין של שבעים .

בבא בתרא ט ב
אמר רבי אלעזר גדול העושה צדקה בסתר יותר ממשה רבינו דאילו במשה רבינו כתיב (דברים ט, יט)'כי יגורתי מפני האף והחמה' ואילו בעושה צדקה כתיב (משלי כא, יד) 'מתן בסתר יכפה אף'


בבא בתרא ט ב 
משמו של רבי אלעזר אמרו  מאי דכתיב (ישעיהו נט, יז) 'וילבש צדקה כשריון' לומר לך מה שריון זה כל קליפה וקליפה מצטרפת לשריון גדול , אף צדקה כל פרוטה ופרוטה מצטרפת לחשבון גדול .

תנחומא בלק
מה שור מנגח בקרניו, אף אלו מנגחים בתפילתם, שנאמר, וקרני ראם קרניו .

ילקוט שמעוני בראשית 
כל מי שמבדיל במוצאי שבת  . הקב"ה קורא לו קדוש וסגולה , ומצילו מצרת העמים .

תנחומא קרח
מחלוקת באותיותיו נדרש , מ' מרה, ח' חרון, ל' לוקין, ק' קללה, ת' תועבה ויש אומרים תכלית כלייה מביא לעולם . 

ליקוטי הלכות 
החכמות מפילין את האדם,  ובפרט כשבא על ידי חכמות שלו לידי מחלוקת חס ושלום, מכל שכן כשחולק על ידי זה על כשרים ממנו וכו'  וזה מזיק לכל אחד יותר מכל העוונות, כי מחלוקת ושנאת חנם קשה מהכל . ועל ידי זה נחרב הבית המקדש, על ידי רבוי המחלקת והקטגוריה בכל העולם, בפרט בין החכמים והכשרים וכו'. כי כל זמן שהאדם שומר עצמו מכל מיני מחלקת על האמת ומבטל דעתו נגד דעת התורה והצדיקים אמתיים יש לו תקוה לעולם יהיה איך שיהיה.

מדרש רבה שמיני 
אמר הקדוש ברוך הוא: לפי שבעולם הזה היין תקלה לעולם, לעתיד לבא אני עושהו שמחה, הדא הוא דכתיב (יואל ג): 'והיה ביום ההוא יטפו ההרים עסיס.'

יום יום לכ"ק אדמו"ר
לימוד הנגלה , לימוד החסידות  , ועבודה בפועל, כולם כאחד מוכרחים המה. ולא זו בלבד שאינו שייך לומר שהאחד ידחה או יודחה מפני חברו, אלא אדרבא הם מסייעים זה לזה, וכמאמר ולא עם הארץ חסיד - שצריך להיות לימוד הנגלה. איזהו חסיד המתחסד עם קונו - שצריך להיות לימוד החסידות, ותכלית הלימוד הלא הוא העבודה בפועל .

יום יום לרבי שליט"א
אם היה קובע עתים לתורה, גם שם בעולם הבא מכניסים  אותו באהלי תורה, לעבודתו, אם עסק בעבודתו כראוי אז הנה עליתו עדי ערב שעולה בעילוי אחר עילוי  ,עד הנועם והעריבות דעצמות א"ס ב"ה.

ליקוטי הלכות
ואמרו שעיקר התכלית הוא כבוד , מה שבאמת אדרבא הדבר הוא בהיפך ממש. כי עיקר התכלית של הבריאה הוא רק כבוד השם יתברך ותורתו וצדיקיו האמתיים. שאי אפשר לזכות לזה. כי אם כשממעטין בכבוד עצמו לגמרי ובורחים מן הכבוד לגמרי באמת. ויודעין פחיתותו ושפלותו  , והוא נבזה בעיניו נמאס ואת יראי ה' יכבד , אז דייקא יזכה להגיע אל התכלית האמיתי לעתיד להכלל בכבוד ה' באמת. בבחינת (ישעיה נ"ח) כבוד ה' יאספך .

ליקוטי הלכות
 כי יש עבירות שגם הכהן גדול אינו יכול לכפר עליהם ביום הכפורים כמו שאמרו רז"ל (יומא פרק ו') שיש עבירות שיום הכפורים תולה ומתיה מכפרת אבל התלמיד חכם האמת יכול ליכנוס עוד לפנים יותר ויותר, ולהמשיך כפרה ותיקון גם להם וכנ"ל. וזה (משלי ט"ז) חמת מלך מלאכי מות ואיש חכם יכפרנה. היינו שיש עוונות שגורמים חמת מלך ח"ו עד שאין מועיל להם אפילו הכפרה של הכהן גדול ביום הכפורים כי אם מלאכי מות. שאין נגמר כפרתו עד המיתה. בחינת יום הכפורים תולה ומיתה מכפרת. אבל ואיש חכם יכפרנה. כי החכם האמת שהוא בחינת הצדיקים האמיתים יכולים לתקן הכל אם יזכה להאמין בהם באמת .
 
 ליקוטי הלכות
כי על ידי תפילה מושלים בכל העולמות ומנהיגים כל העולמות כרצונו בבחינת צדיק מושל יראת אלקים , כמו שאמרו רז"ל (מ"ק ט"ז) הקדוש ברוך הוא גוזר גזירה והצדיק מבטל. והכל על ידי תפילה שעל ידי זה עיקר המלוכה והממשלה של הצדיק האמת  ,שהוא בחינת בן המלך האמת .

יומא פו ב
גדולה תשובה שמארכת שנותיו של אדם .

ליקוטי הלכות
זה הכלל שאין הדין נמתק אלא בשרשו. ועל כן עשה עצמו דוד כעבד להשם יתברך כדי לבטל העבדות דסטרא אחרא. בחינת אני עבדך בן אמתך פתחת למוסרי. פתחת למוסרי זה בחינת העבדות של הסטרא אחרא  ,שביטל השם יתברך ממנו. ועל כן זכה למלוכה , שהוא בחינת בן המלך האמת , בחינת ה' אמר אלי בני אתה 

ליקוטי הלכות
כמבואר בשאר ספרים מגודל מעלת האדם שהוא בחינת צלם אלקים. ואפילו נפש הפחות שבפחותים של ישראל גם כן גבוה מאד מאד , מכל שכן וכל שכן נפשות של בני תורה. ובפרט אותן שיש להם שכל גדול. כי כל מה שהשכל גדול ביותר הנשמה גבוה יותר. כמו שאמר רבינו ז"ל כי הנשמה היא השכל כמו שכתוב (איוב ל"ב) ונשמת שדי תבינם.

מדרש רבה אמר
לעולם אל תהי מצות העומר קלה בעיניך שע"י מצות העומר זכה אברהם לירש את ארץ כנען .
ריש לקיש אמר: לעולם אל תהי מצות העומר קלה בעיניך שעל ידי מצות העומר עשה הקב"ה שלום בין איש לאשתו.
היא שעמדה להם בימי גדעון
אמר ר' שמואל בר נחמן: היא שעמדה להם בימי חזקיהו 
ורבנן אמרו: היא שעמדה להן בימי יחזקאל

ליקוטי הלכות הלכות תפילין 
כי באמת בוודאי צריך האדם לידע חסרונו שאינו ראוי לגאולה ולהתבייש בעצמו הרבה. אבל לא שיתרחק על ידי זה חס ושלום , רק אדרבא יאמר בלבו בוודאי אני רחוק מאד מאד מגאולה וישועה לפי מעשי הרעים , אבל אני בטוח בחסדו הגדול והנפלא ובכח וזכות הצדיקי אמת  ,שהשם יתברך יעזור לי ויעשה עמי חסד תמיד כאשר עד הנה עזרנו הרבה .

מדרש רבה צו 
מנין למי שהוא עושה תשובה שמעלים עליו, כאלו עלה לירושלים ובנה את בית המקדש  ובנה את המזבח ומקריב עליו כל הקרבנות שבתורה?
מן הכתוב הזה : 'זבחי אלהים רוח נשברה.'

ברכות ח א
אמר רב חסדא מאי דכתיב (תהלים פז, ב) 'אוהב ה' שערי ציון מכל משכנות יעקב' . אוהב ה' שערים המצויינים בהלכה יותר מבתי כנסיות ומבתי מדרשות והיינו דאמר ר' חייא בר אמי משמיה דעולא מיום שחרב בית המקדש אין לו להקב"ה בעולמו אלא ארבע אמות של הלכה בלבד .

אורחות צדיקים חנופה
והבוזה לתלמיד-חכם וליראי-שמים בזה יבטל כוונת הקדוש-ברוך-הוא, והוא כמו שאומר: אין עבודתו עיקר! על-כן יכבדו עובדי הקדוש-ברוך-הוא לכבוד הקדוש-ברוך-הוא, להודיע כי עבודתו לבדה היא עיקר.


מגילה לא ב
תניא רבי שמעון בן אלעזר אומר אם יאמרו לך זקנים סתור וילדים בנה  ,סתור ואל תבנה . מפני שסתירת זקנים בנין ובנין נערים סתירה .

אמר רבי יוסי הגלילי: כל כך למה זכה שלמה? מפני שלא הגביה דעתו וליבו לפני הקב"ה.

זוהר 
רבי יצחק אמר, גדולה צעקה שמושלת על מידת הדין של מעלה. רבי יוסי אמר, גדולה צעקה שמושלת בעולם הזה ובעולם הבא, בשביל צעקה נוחל האדם העולם הזה והעולם הבא, דכתיב (תהלים קז ו) 'ויצעקו אל ה' בצר להם ממצוקותיהם יצילם'

ליקוטי עצות תוכחה
אֲבָל אִי אֶפְשָׁר לְהוֹכִיחָם וּלְהַזְהִירָם כָּרָאוּי כִּי אִם עַל־יְדֵי עֵסֶק הַתּוֹרָה, שֶׁעַל־יְדֵי זֶה יְכוֹלִים לְהוֹכִיחַ הַכֹּל, אֲפִלּוּ הָרְחוֹקִים מִמֶּנּוּ מְאֹד מְאֹד, אֲפִלּוּ אִם אֵינוֹ יוֹדֵעַ מַה שֶּׁצָּרִיךְ לָהֶם. כִּי עַל־יְדֵי עֵסֶק הַתּוֹרָה זוֹכִים שֶׁגַּם הָרְחוֹקִים מְאֹד יִשְׁמְעוּ קוֹל הַכְּרוּז שֶׁל הַתּוֹרָה, שֶׁמַּכְרֶזֶת וְצוֹעֶקֶת תָּמִיד: "עַד מָתַי פְּתָיִים" וְכוּ', וְעַל־יְדֵי זֶה יָשׁוּבוּ הַכֹּל אֶל ה' .


שולחן ערוך הלכות צדקה
ב לְעוֹלָם אֵין אָדָם מַעֲנִי מִן הַצְּדָקָה, וְלֹא דָּבָר רַע וְלֹא הֶזֵּק מִתְגַּלְגֵּל עַל יָדָהּ, שֶׁנֶּאֱמַר: וְהָיָה מַעֲשֵׂה הַצְּדָקָה שָׁלוֹם.
ג כָּל הַמְרַחֵם עַל הָעֲנִיִּים, הקב''ה מְרַחֵם עָלָיו.
ד הַצְּדָקָה דּוֹחָה אֶת הַגְּזֵרוֹת הַקָּשׁוֹת, (ב) וּבְרָעָב תַּצִּיל מִמָּוֶת, כְּמוֹ שֶׁאֵרַע לַצָּרְפִית. הגה: וְהִיא מַעֲשֶׁרֶת, וְאָסוּר לְנַסּוֹת הַקַּבָּ''ה כִּי אִם בְּדָבָר זֶה, שֶׁנֶּאֱמַר: וּבְחָנוּנִי נָא בָּזֹאת .

ספר המידות 
תִּקּוּן לַפֶּה שֶׁיִּתֵּן צְדָקָה.

שיחות הר"ן קפה
וְאָמַר בְּפֵרוּשׁ בְּזֶה הַלָּשׁוֹן
כָּל הַנְהָגָה וְהַנְהָגָה שֶׁאֲנִי מְצַוֶּה לַעֲשׂוֹת
הוּא סְגֻלָּה, וְתִקּוּן וּמוֹעִיל
עַל מַה שֶּׁעָבַר, וְעַל הֶעָתִיד, וּלְאַחַר הַהִסְתַּלְּקוּת שֶׁל הָאָדָם, וְלִימוֹת הַמָּשִׁיחַ, וְלִתְחִיַּת הַמֵּתִים, וְלֶעָתִיד לָבוֹא

והרא"ש זצ"ל
צריך לדעת שלימוד הגמרא מסוגל גם מאוד , וממשיך עליו הארת ארבעת מלאכי השמירה ג'בריאל מ'יכאל ר'פאל א'וריאל .

ראש השנה יז:
אמר רבי יוחנן גדולה תשובה שמקרעת גזר דינו של אדם .

תנחומא תצווה
ראו קרא ה' בשם. כל השבח הזה מהיכן בא, משבט יהודה. ומהיכן זכה לכל הדעת ובינה הזו, בזכותה של אמו.

שמות כי תשא
וָאֲמַלֵּא אֹתוֹ רוּחַ אֱלֹהִים בְּחָכְמָה וּבִתְבוּנָה וּבְדַעַת וּבְכָל מְלָאכָה.
רש"י 
"בחכמה" - מה שאדם שומע דברים מאחרים ולמד
"ובתבונה" - מבין דבר מלבו מתוך דברים שלמד
"ובדעת" - רוח הקדש


מדרש רבה כי תשא
דבר אחר:
ואשב בהר
וכי יש ישיבה למעלה?
אתה מוצא שכולם עומדין, שנאמר (ישעיה ו): שרפים עומדים ממעל לו.
וכן אפילו משה, כשעלה למרום היה עומד, 
ואין יושב שם אלא הקב"ה לבדו,  והוא אומר ואשב בהר ?
אמר רבי הונא בר אחא: שישב להתיר נדרו של יוצרו.
אותה שעה אמר משה: מותר לך, מותר לך, אין כאן נדר ואין כאן שבועה. הוי, ויחל משה, שהפר נדרו ליוצרו .
אר' שמעון בן לקיש: לפיכך נקרא שמו איש האלהים, לומר, שהתיר נדר לאלהים.

מדרש רבה כי תשא
'חכמים ישיבו אף', זה משה שהשיב אפו של הקב"ה בסניגוריא שלמד על ישראל.


מדרש רבה אסתר
רבי יהודה אומר
אחשורוש שהרג אישתו מפני אוהבו
הוא אחשורוש שהרג אוהבו מפני אישתו
רבי נחמיה אומר
אחשורוש שביטל מלאכת בית המקדש
הוא אחשורוש שגזר עליו שיבנה

ספר המידות המתקת דין
סג. עַל יְדֵי הַשּׂוֹנְאִים יָכוֹל לֵידַע הַדִּין שֶׁלְּמַעְלָה.
לכן צריך בלי הרבה ויכוחים לעשות תפילות על הטענות , כל עוד יש טעם לדברים .

מדרש רבה אסתר
חכמים אומרים אחשורוש , שכל מי זוכרו חושש את ראשו .

משלי טו'
אִישׁ חֵמָה יְגָרֶה מָדוֹן וְאֶרֶך אַפַּיִם יַשְׁקִיט רִיב.
רש"י 
"איש חמה יגרה מדון" - אדם שאין מעצור לרוחו להאריך חמתו יגרה מדון
"וארך אפים" - שאינו ממהר להנקם ולריב
"ישקיט ריב" - שהוא כלה ושקט מאליו

היום יום לרבי מילובביץ זצ"ל אדר 
כל איש בישראל עליו לדעת, כי הוא שליח אדון כל, למען הביא לפועל - בכל מקום שהוא - רצונו יתברך וכוונתו בבריאת העולם, שהם להאיר את העולם באור תורה ועבודה, והוא ע"י קיום מצות מעשיות והשרשת מדות טובות.


מדרש רבה תצווה
אמרו לו: עניים אנו ואין לנו להביא קרבנות.
אמר להם: דברים אני מבקש, שנאמר: קחו עמכם דברים ושובו אל ה', ואני מוחל על כל עונותיכם, ואין דברים, אלא דברי תורה, שנאמר ( דברים א): אלה הדברים אשר דבר משה. אמרו לו: אין אנו יודעין.
אמר להם: בכו והתפללו לפני, ואני מקבל. אבותיכם כשנשתעבדו במצרים לא בתפלה פדיתי אותם?!


תנחומא תצוה
זה שאמר הכתוב, ראשך עליך ככרמל (שה"ש ז ו). הרש שבישראל שקול כאליהו, שנאמר, ואליהו עלה אל ראש הכרמל (מ"א יח מב). ודלת ראשך כארגמן (שה"ש ז ו), הדל שבישראל שקול כדניאל .


ליקוטי הלכות הלכות תפילין הלכה ו'
ואמרו מי יתן מותנו בארץ מצרים וכו' מחמת שלגודל חסרונם שידעו בעצמם אמרו שאינם ראויים לנסים כאלה. ובאמת שגו בזה מאד. כי זהו קטנות דסטרא אחרא. כי בוודאי צריכין להכיר חסרונו ואף על פי כן יבטח בה' ובצדיקי האמת כי השם יתברך יעזור לו בחסדו הגדול.

חגיגה ה.
אמר רבי חנינא בר פפא כל העושה דבר ומתחרט בו מוחלים לו מיד שנאמר (מלאכי ג, ה) 'ולא יראוני' ,  הא יראוני מוחלין להם מיד .


משנה ברורה 
איתא במדרש תנחומא אם חטא אדם ונתחייב מיתה לשמים מה יעשה ויחיה אם למוד לשנות פרק אחד ישנה שני פרקים ואם למוד לשנות דף אחד ישנה שני דפים.  ואם אינו יודע ללמוד יתעסק על כל פנים במידת הצדקה והחסד ויחיה כמו שנאמר 'רודף צדקה וחסד ימצא חיים צדקה וכבוד'

משנה ראש השנה
וְהָיָה כַּאֲשֶׁר יָרִים משֶׁה יָדוֹ וְגָבַר יִשְׂרָאֵל וְגוֹ' (שמות יז), וְכִי יָדָיו שֶׁל משֶׁה עוֹשׂוֹת מִלְחָמָה אוֹ שׁוֹבְרוֹת מִלְחָמָה. אֶלָּא לוֹמַר לְךָ, כָּל זְמַן שֶׁהָיוּ יִשְׂרָאֵל מִסְתַּכְּלִים כְּלַפֵּי מַעְלָה  וּמְשַׁעְבְּדִין אֶת לִבָּם לַאֲבִיהֶם שֶׁבַּשָּׁמַיִם הָיוּ מִתְגַּבְּרִים.

משלי טז'
עֲטֶרֶת תִּפְאֶרֶת שֵׂיבָה;    בְּדֶרֶךְ צְדָקָה, תִּמָּצֵא.
רש"י
"בדרך צדקה תמצא" - ע"י הצדקה מאריכין ימיהם

ילקוט שמעוני
על הכל הקב"ה מאריך אפו חוץ מן הזנות .


שבת קנו.
אמר רב יהודה אמר רב מניין שאין מזל לישראל שנאמר (בראשית טו, ה) 'ויוצא אותו החוצה' אמר אברהם לפני הקב"ה רבש"ע (בראשית טו, ג) בן ביתי יורש אותי ?  אמר לו לאו (בראשית טו, ד) 'כי אם אשר יצא ממעיך' אמר לפניו רבש"ע נסתכלתי באיצטגנינות שלי ואיני ראוי להוליד בן . אמר לו צא מאיצטגנינות שלך שאין מזל לישראל .
רש"י 
אין מזל לישראל - שעל ידי תפילה וזכות משתנה מזלו לטובה .

ליקוטי מוהר"ן ח"ב צא'
וּבִשְׁבִיל זֶה כְּשֶׁהַצַּדִּיק נִפְטָר מִן הָעוֹלָם, חַס וְשָׁלוֹם
אֲזַי יֵשׁ צַעַר גָּדוֹל לְהַשֵּׁם יִתְבָּרַך
כִּי הַשֵּׁם יִתְבָּרַך אֵינוֹ רוֹצֶה בְּמִיתָתָן שֶׁל רְשָׁעִים
כִּי אִם בְּטוֹבָתָן, שֶׁיִּזְכּוּ לָשׁוּב בִּתְשׁוּבָה
וְהַצַּדִּיק הָיָה מְקַשְּׁרָם וּמַעֲלֶה אוֹתָן לְהַשֵּׁם יִתְבָּרַך וְהָיָה מְשִׁיבָן בִּתְשׁוּבָה

של"ה שער האותיות ק'
יש לדעת שאין לך דבר שעומד בפני התשובה . ואפילו עשה כל עבירות שבעולם יש להם תשובה . שהרי אפילו מנשה שהעמיד צלם בהיכל , ועשה כל עבירות שבעולם כשעשה תשובה קיבלו הקב"ה . וירבעם בן נבט שחטא והחטיא את הרבים .  אם היה רוצה לשוב ,   היה הקב"ה מקבלו . כדאיתא בגמרא שתפסו הקב"ה בביגדו ואמר חזור בך ואני ואתה ובן ישי נטייל בגן עדן וכו' .


בן איש חי שופטים שנה שניה 
אסור לאדם להכביד עולו על בניו ולדקדק עמהם כדי שלא יביאם לידי מכשול ,ואב שמחל על כבוד כבודו מחול .  ודוקא כבודו אבל הכאתו וקללתו אינו מחול ויש אומרים דגם צער אינו מחול. ואע"ג דמחל על כבוד חייב הבן בדיני שמים ולכן צריך לעשות תיקון בעבור זה .

תענית כג:
אבא חלקיה בן בנו של חוני המעגל היה
כאשר העולם היה צריך למטר היו שולחים החכמים 
את בקשתם אליו שיבקש רחמים שירד גשם 
פעם העולם היה צריך למטר ,
עלו הוא ואישתו לעליית הגג להתפלל על הגשם , ונענו בזכות אישתו .
שאלו חכמים למה נענתה אישתך קודם ? 
אמר להם בגלל שהיא נותנת לחם לעניים
ועוד כשהיו לנו שכנים בריונים מציקים ,
אני התפללתי עליהם שימותו . 
ואילו היא ביקשה  רחמים שיחזרו  בתשובה .

תענית כא:
בדרוקת עירו של רב הונא היתה דליקה , ובשכינות  של רב הונא לא היה דליקה . חשבו בגלל שזכותו של רב הונא גדול . הראו בחלום הלילה שנס זה היה קטן לפי גדלותו של רב הונא . אלא בזכות אישה אחת שהיתה מדליקה תנורה מערב שבת  לערב שבת  , ומשאילה לשכינות העניות לאפות .

תענית כא:
בסורא עירו של רב היה דבר .  אולם בשכונתו של רב לא היה הדבר . סברו שם האנשים משום שזכותו של רב גדול .  נראה להם בחלום הלילה , רב שזכותו גדול ,  דבר קטן להגיד שבזכותו ניצלו . אלא ניצלו בזכות אותו גבר שהיה רגיל להשאיל מעדר וכף לצורך קבורה .


משלי טו
לֹא יֶאֱהַב לֵץ הוֹכֵחַ לוֹ אֶל חֲכָמִים לֹא יֵלֵךְ.
מצודות 
"לא יאהב" - בעבור שלא יאהב התוכחה, לזה לא ילך אל חכמים מפחדו פן יוכיחנו.

של"ה שער האותיות אות כ'
וכבר נודע הפעולה שאדם עושה למטה מתעורר לעומתו למעלה , ומי שיש בו מידה זו של לימוד זכות , אז אפילו נרשמים עליו למעלה כמה עוונות שעשה ,באים מליצי ופרקליטי יושר ודנים הדבר לכף זכות  ,ואין כוח למקטרגים לקטרג .

בארץ ישראל ממהרים לשלם מידה כנגד מידה , לכן הדר בה שרוי בלא עוון  , וישיבתה מכפרת .

המנצח ומבייש את חבירו , אינו מנצח ומבייש אלא את עצמו . שעתיד הוא  בעולם הזה או הבא לחזור ולבקש את סליחתו .


כתר שם טוב
מהבעל שם טוב שמעתי איזהו חכם הלומד מכל אדם, אפילו מאדם רע שרואה דבר עבירה בו ולומד ממנו, שמצד אחדות יש בו שמץ מנהו גם כן  וצריך לתקן עצמו משמץ זה שבו, ואז גורם טהרה לזולתו

קדושת לוי 
בהסתרת פנים מעמו בני ישראל . עם כל זה מציץ בין החרכים להגן בעדינו כמבואר בדברי חז"ל (יומא סט:) הן הן גבורותיו הן הן נוראותיו ,  שבכל דור עומדים עלינו והקב"ה מצילנו מידם

כתר שם טוב
שלא ירגיל עצמו שיצא מפיו דברים רעים שהם מסטרא דדינא, רק ירגיל תמיד את עצמו בדברים טובים שהם מסטרא דחסד, וכן במחשבתו, ויגרום כך.

ילקוט שמעוני
'ויקרא מלאך אלהים אל הגר באשר הוא שם', בזכות עצמו;  קפצו מלאכי השרת לקטרגו, אמרו לפניו: רבונו של עולם, אדם שעתיד להמית בניך בצמא אתה מעלה לו את הבאר? אמר להם: עכשיו מה הוא, צדיק או רשע? אמרו לו: צדיק. אמר להם: איני דן את האדם אלא לפי שעתו .

קדושת לוי 
אדם המבקש בשביל עצמו ,  צריך עת רצון ועת רחמים .
אבל כשהאדם מבקש מחמת ה' יתברך , תמיד יש עת רצון .

ילקוט יוסף
אל תתמה ותאמר ומה תועיל ברכתו של הדיוט זה, לפי שאין קיבול הברכה תלוי בכהנים, אלא בהקדוש ברוך הוא, שנאמר ושמו את שמי על בני ישראל ואני אברכם, הכהנים עושים מצותם שנצטוו בה, והקדוש ברוך הוא ברחמיו מברך את ישראל כחפצו.

מדרש רבה יתרו
אמר להם הקב"ה לישראל: אם יפול אדם מראש הגג כל גופו לוקה, והרופא נכנס אצלו ונותן לו רטייה בראשו, וכן בידיו וכן ברגליו ובכל אבריו, נמצא כולו רטיות, אני איני כך, אלא רמ"ח אברים באדם הזה, והאוזן אחד מהם, וכל הגוף מלוכלך בעבירות, והאוזן שומעת וכל הגוף מקבל חיים, שמעו ותחי נפשכם, לכך אמר: שמעו דבר ה' בית יעקב.
וכן אתה מוצא ביתרו, שע"י שמיעה זכה לחיים, ששמע ונתגייר, שנאמר: וישמע יתרו

תענית ח:
אמר רבי יוחנן גדול יום גשמים שאפילו גייסות גדודי חיילים  ,פוסקות בו מפעולתם ואינם עורכים מלחמה .

ליקוטי הלכות
תפילין הם מוחין ודעת גדולים כל כך שמועילין לכל. אפילו לכל הנופלים וכו'. כי נמשכין ממוח גדול כל כך שיכולין לגלות לכלל כי ה' עמם וכו'. ויש תקוה לאחריתם.


ליקוטי הלכות
והמון עם שאין זוכין לזה לזכך הגוף כל כך כי אפילו צדיקים גמורים לאו כל אחד זוכה לזיכוך כזה כנ"ל. על כן עיקר תיקון שלהם הוא על ידי קרבת הצדיקים אמתיים שזכו על ידי זיכוך גופם בבחינה הנ"ל למוחין גדולים אמתיים ולרוח נבואה רוח הקודש אמתי. ועל ידי זה הם יכולים לברר המדמה של כל העולם גם כן כדי שיזכו כולם לאמונה שלימה בתכלית כנ"ל, אבל צריך שיהיה להם על כל פנים איזה אתערותא דלתתא כידוע שבלא אתערותא דלתתא אי אפשר להוציאם ממקום שהם בעל כרחם

מדרש רבה בשלח 
אצל הקב"ה הכל שוים לפניו, הנשים, והעבדים, והעניים, והעשירים. תדע לך, שהרי משה רבן של כל הנביאים כתוב בו, מה שכתוב בעני.
במשה כתיב (תהלים צ, א) 'תפילה למשה איש האלהים.'
ובעני כתיב (שם קב, א)' תפילה לעני כי יעטוף ולפני ה' ישפוך שיחו.'
זו תפילה וזו תפילה, להודיעך, שהכל שוים בתפילה לפני המקום.

חיי מוהר"ן  תקעג' 
וְהִפְלִיג אָז  בְּשֶׁבַח עֵסֶק הַתּוֹרָה כַּמְבאָר בְּהַשִּׂיחוֹת
שָׁאַל לוֹ הָרַב רַבִּי נָתָן זִכְרוֹנוֹ לִבְרָכָה
וְאִם אֶחָד הוּא בַּעַל עֲבֵרָה מַמָּשׁ רַחֲמָנָא לִצְלַן.
הֵשִׁיב לוֹ רַבֵּנוּ זִכְרוֹנוֹ לִבְרָכָה
וְכִי אַתָּה יוֹדֵעַ גּדֶל מַעֲלַת הַתּוֹרָה הַקְּדוֹשָׁה
הֲלא עֵסֶק הַתּוֹרָה הוּא גָּדוֹל בְּמַעֲלָה מִשְּׁמִירַת הַבְּרִית.
כִּי בְּרִית בִּיסוֹד וְאוֹרַיְתָא בְּתִפְאֶרֶת

חיי מוהר"ן  תקעב'
שָׁמַעְתִּי מִפִּיו הַקָּדוֹשׁ זִכְרוֹנוֹ לִבְרָכָה שֶׁאָמַר
שֶׁזֶּה יֵצֶר הָרָע גָּדוֹל אֵצֶל כַּמָּה בְּנֵי אָדָם וּבִפְרָט הַגְּדוֹלִים בַּמַּעֲלָה
שֶׁבִּשְׁבִיל דָּבָר אֶחָד שֶׁנִּדְמֶה לָהֶם שֶׁהוּא מִצְוָה
הֵם מַפְקִירִים הַכּל וּבָאִים עַל יְדֵי זֶה לְקִלְקוּלִים רַבִּים
וּבִפְרָט כְּשֶׁבָּאִים עַל יְדֵי זֶה לִידֵי מַחֲלוֹקוֹת וְכוּ'.

חיי מוהר"ן תעט'
אָמַר שֶׁעַל יְדֵי שֶׁמְּסַפְּרִין מַעֲשִׂיּוֹת מִצַּדִּיקִים וּמְגַדְּלִים וּמַפְלִיאִים אוֹתָם. עַל יְדֵי זֶה נִמְתָּק הַדִּין וְנִמְשָׁךְ חֶסֶד.
וְזֶהוּ מַגְדִּיל יְשׁוּעוֹת מַלְכּוֹ, מָאן מַלְכֵי רַבָּנַן.
הַיְנוּ מַה שֶּׁמְּסַפֵּר וּמַגְדִּיל הַנִּפְלָאוֹת וְהַיְשׁוּעוֹת שֶׁל הַצַּדִּיקִים שֶׁנִּקְרָאִים מְלָכִים
עַל יְדֵי זֶה וְעוֹשֶׂה חֶסֶד לִמְשִׁיחוֹ
שֶׁהַשֵּׁם יִתְבָּרַךְ עוֹשֶׂה חֶסֶד לְמִי שֶׁמֵּשִׂיחַ וּמְסַפֵּר מִזֶּה.

חיי מוהר"ן תמז'
פַּעַם אַחַת דִּבֵּר רַבִּי גֵּרְשׁוֹן  עִם רַבֵּנוּ זִכְרוֹנוֹ לִבְרָכָה וְקָבַל לְפָנָיו מְאד עַל אֲשֶׁר צַר לוֹ בַּעֲבוֹדַת הַשֵּׁם.
עָנָה רַבֵּנוּ זִכְרוֹנוֹ לִבְרָכָה וְאָמַר אַתָּה עֲשֵׂה טוֹב וַעֲסֹק בַּעֲבוֹדָתוֹ בֶּאֱמֶת
וּכְשֶׁתַּעֲסֹק וְתַתְמִיד בַּעֲבוֹדָתוֹ יִתְבָּרַךְ
אֲזַי הַטּוֹב יִשָּׁאֵר וְהָרַע מִמֵּילָא יִתְבַּטֵּל

קדושת לוי לראש השנה 
כשהקב"ה גוזר לרעה חס ושלום , אז יכול הצדיק לבטלה .
אבל אם הקב"ה גוזר לטובה על כנסת ישראל בזה אין יכולת לשום אדם לבטל .

חגיגה יד .
'כל משען לחם' אלו בעלי תלמוד . 'וכל משען מים' אלו בעלי אגדה , שמושכין לבו של אדם כמים באגדה . 'גבור' זה בעל שמועות . 'ואיש מלחמה' זה שיודע לישא וליתן במלחמתה של תורה. 'שופט' זה דיין שדן דין אמת לאמיתו . 'נביא' כמשמעו . 'קוסם' זה מלך . 'זקן' זה שראוי לישיבה  . 'שר חמשים' אל תקרא שר חמשים אלא שר חומשין , זה שיודע לישא וליתן בחמישה חומשי תורה .


תענית ד.
אמר רבא התלמיד החכם שרתח  , התורה היא מרתחת  לו  .שנאמר (ירמיהו כג, כט) 'הלא כה דברי כאש נאם ה' '  אמר רבינא אף על פי כן נדרש לו לאדם להנהיג עצמו בנחת  שנאמר (קהלת יא, י)' והסר כעס מלבך ' .

חיי מוהר"ן רסו'
אָמַר כָּל מַה שֶּׁמָּשִׁיחַ יַעֲשֶׂה טוֹבוֹת לְיִשְׂרָאֵל אֲנִי יָכוֹל לַעֲשׂוֹת

חיי מוהר"ן רכה'
הִבְטִיחַ רַבֵּנוּ זִכְרוֹנוֹ לִבְרָכָה בְּחַיָּיו
וְיִחֵד שְׁנֵי עֵדִים כְּשֵׁרִים עַל זֶה
שֶׁכְּשֶׁיִּסְתַּלֵּק כְּשֶׁיָּבוֹאוּ עַל קִבְרוֹ וְיִתְּנוּ פְּרוּטָה לִצְדָקָה
וְאָמַר אָז רַבֵּנוּ זִכְרוֹנוֹ לִבְרָכָה בְּזוֹ הַלָּשׁוֹן
כְּשֶׁיָּבוֹאוּ עַל קִבְרִי וְיִתְּנוּ פְּרוּטָה לִצְדָקָה בַּעֲבוּרִי
וְיאמְרוּ אֵלּוּ הָעֲשָׂרָה קַפִּיטְל תְּהִלִּים הַנִּרְשָׁמִים אֶצְלֵנוּ בִּשְׁבִיל תִּקּוּן לְמִקְרֵה לַיְלָה רַחֲמָנָא לִצְלַן
אָז יַנִּיחַ רַבֵּנוּ עַצְמוֹ לָארֶךְ וְלָרחַב, וּבְוַדַּאי יוֹשִׁיעַ לָזֶה הָאָדָם
וְאָמַר שֶׁבְּהַפֵּאוֹת יוֹצִיא אוֹתוֹ מֵהַגֵּיהִנּוֹם
אֲפִילּוּ אִם יִהְיֶה אוֹתוֹ הָאָדָם אֵיךְ שֶׁיִּהְיֶה
אֲפִילּוּ אִם עָבַר מַה שֶּׁעָבַר.
רַק מֵעַתָּה יְקַבֵּל עַל עַצְמוֹ שֶׁלּא יִשׁוּב לְאִוַּלְתּוֹ חַס וְשָׁלוֹם.

ליקוטי הלכות
על כן כל מה שמשיגים מיותר גדולת השם יתברך משיגים יותר חסדיו יתברך כי חסדיו יתברך זהו עיקר גדולתו כנ"ל ועל כן אלו הצדיקים שאינם עומדים לעולם ועולין בכל פעם יותר ויותר. ומשיגים בכל פעם ביותר גדולתו יתברך היינו גודל חסדיו. על ידי זה זוכין להשיג שאין שום ירידה ונפילה בעולם ואין שום יאוש בעולם כלל.

חיי מוהר"ן קצא'
וְאָמַר מַה לָּכֶם לִדְאג מֵאַחַר שֶׁאֲנִי הוֹלֵךְ לִפְנֵיכֶם
וּמָה אִם הַנְּשָׁמוֹת שֶׁלּא הִכִּירוּ אוֹתִי כְּלָל
הֵם מְצַפִּים עַל תִּקּוּנִים שֶׁלִּי
מִכָּל שֶׁכֵּן אַתֶּם


חיי מוהר"ן קיג'
תֵּכֶף בְּבוֹאוֹ מֵאֶרֶץ יִשְׂרָאֵל נָסַע לִקְהִלַּת קדֶשׁ לָאדִי לְהָרַב הֶחָסִיד הַגָּאוֹן הַמְפֻרְסָם מוֹרֵנוּ הָרַב שְׁנֵיאוּר זַלְמָן זֵכֶר צַדִּיק וְקָדוֹשׁ לִבְרָכָה.
הרי שרבינו ז"ל ואנשיו כיבדו מאוד את בעל התניא מנשיאי חב"ד  זכותו יגן עלינו .


כף החיים לרב חיים פלאג'י זצ"ל סימן ל'
העושה מחלוקת בשבת , נחשב כמחלל את השבת .

חיי מוהר"ן סו'
וְדַע שֶׁיֵּשׁ מִצְוָה שֶׁעַל יָדָהּ יוֹצְאִים מִבְּחִינַת עֶבֶד
וְהִיא מִצְוַת פִּדְיוֹן שְׁבוּיִים

הלכות תפילה לרמב"ם זצ"ל
כל העוסק בצורכי רבים, כעוסק בדברי תורה.

שבת לא.
לימים נזדווגו שלושת הגרים  למקום אחד   .אמרו קפדנותו של שמאי ביקשה לטורדנו מן העולם . ענוותנותו של הלל קירבנו תחת כנפי השכינה .

קידושין מ א 
(מלאכי ג, טז) 'אז נדברו יראי ה' איש אל רעהו ויקשב ה' וישמע ויכתב ספר זכרון לפניו ליראי ה' ולחושבי שמו' מהו ולחושבי שמו ? אמר רב אסי אפילו חשב אדם לעשות מצוה ונאנס ולא עשאה , מעלה עליו הכתוב כאילו עשאה .

מדרש תנחומא 
בוא וראה, מצות כיבוד אב ואם כמה חביבה לפני הקדוש ברוך הוא, שאין הקדוש ברוך הוא מקפח שכרו, בין צדיק בין רשע.
מנין לנו?
מעשיו הרשע, על שכבד את אביו, נתן לו הקדוש ברוך הוא את כל הכבוד הזה.
מה אם רשע זה על שכבד את אביו, מה פרע לו הקדוש ברוך הוא, המכבד את אבותיו ועושה מצות אחרות, על אחת כמה וכמה.

כף החיים סימן יט'
תפילת מנחה ראויה לכפר על כל חטאות האדם . ומשה רבינו היתה תפילתו על העגל במנחה.
לפי זה בחר אליהו הנביא זכור לטוב להתפלל במנחה . שראה שהוא שעת רצון והשעה גורמת להתקבל תפילתו . ממנו למדו שיהיה אדם זהיר במנחה . שהרי אליהו לא נענה אלא במנחה .

כף החיים סימן טוב'
ברוך אלוהינו - יאמר בשמחת הלב , ויזכה להשיג השגה גדולה. כמו שכתב בקיצור השל"ה .

כף החיים סימן טז'
הרב החסיד בספרו הנכבד שבט מוסר פרק ו' הביא שעל ידי הוידוי זוכה שאין דינו נמסר אלא ביד הקב"ה לטוב לו .


ספר המידות
א. מִי שֶׁשּׁוֹמֵר אֶת עַצְמוֹ מִכַּעַס, שוֹנְאָיו אֵינָם שׁוֹלְטִים עָלָיו.

ספר החינוך תקנו
שלא לענוש האנוס בחטא
שנמנענו שלא לדון מי שהוא אנוס בחטא שיעשה, כלומר שאין לנו לענוש שום אדם בדבר שיעשה אותו על כרחו,  ובפרוש אמרו זכרונם לברכה במסכת סנהדרין (צ''ל נדרים כז א) אנוס רחמנא פטרה, שנאמר ולנערה לא תעשה דבר.
שורש מצוה זו ידוע לכל בן דעת, שאין ראוי לענוש שום בריה ,  במה שהוא עושה בעל כורחו שלא בטובתו.

נדרים מ א
אמר רב כל המבקר את החולה ניצול מדינה של גיהנם שנאמר (תהלים מא, ב) אשרי משכיל אל דל ביום רעה ימלטהו י"י . מה שכרו בעוה"ז (תהלים מא, ג) 'י"י ישמרהו ויחייהו ואושר בארץ ואל תתנהו בנפש אויביו יי' ישמרהו מיצר הרע , ויחייהו מן היסורין . ואושר בארץ שיהו הכל מתכבדין בו , ואל תתנהו בנפש אויביו , שיזדמנו לו רועים כנעמן שריפו את צרעתו , ואל יזדמנו לו ריעים כרחבעם שחילקו את מלכותו .

כף החיים לרב חיים פלאג'י זצ"ל  סימן ה'
ובספר חסידים כתב : בוא וראה כמה גדול פת לעוברי דרכים. שהרי מיכה שעשה הפסל והעמידו אצל המשכן , עד שהיו מתערבים עשן הפסל ועשן המערכה , ואמר הקב"ה הניחו לו לפי שהיתה פיתו מצויה לעוברי דרכים. ובמדרש רבה נשא , אמרו נכתב שמו של מיכה בין הצדיקים לפי שהיה מקבל אורחים .


מוהרא"ש זצ"ל
אדם שיש לו קושיות על יראים , ידע שאלו הם  עונותיו שמקשים לו , כי ראוי לדון לכף זכות כל בר ישראל כל שכן יראים .

שבת סג 
אמר רב הונא מהו שכתוב (קוהלת יא') 'שמח בחור בילדותך והלך בדרכי ליבך ובמראה עיניך ודע כי על כל אלה יביאך האלוהים במשפט' . עד כאן דברי יצר הרע , מכאן ואילך דברי יצר טוב .


משנה תורה לרמב"ם זצ"ל
טו  וכן היה דרך חסידים הראשונים--שומעין חרפתן, ואינן משיבין; ולא עוד, אלא שמוחלין למחרף וסולחין לו.  וחכמים גדולים היו משתבחין במעשיהן הנאים, ואומרין שמעולם לא נידו אדם ולא החרימוהו לכבודן.  וזו היא דרכם של תלמידי חכמים, שראוי לילך בה.
טז  במה דברים אמורים, בשביזוהו או חירפוהו בסתר.  אבל תלמיד חכמים שביזהו או חירפו אדם בפרהסיה, אסור לו למחול על כבודו.  ואם מחל--נענש, מפני שזה בזיון תורה:  אבל נוקם ונוטר הרבה כנחש, עד שיבקש ממנו מחילה; ויסלח לו.


ליקוטי מוהר"ן סא'
וּמִתְבּוֹנֵן בְּהַמַּחֲלקֶת
מִפְּנֵי מָה הֵם חוֹלְקִים כָּך, בְּאֵלּוּ הַדִּבּוּרִים, וְלא בְּאפֶן אַחֵר
וְעַל יְדֵי זֶה מִתְבּוֹנֵן אֵיך לָשׁוּב בִּתְשׁוּבָה, וּלְתַקֵּן הָאֱמוּנַת חֲכָמִים
כִּי מִשָּׁם נִמְשַׁך הַמַּחֲלקֶת עַל יְדֵי שֶׁפָּגַם בֶּאֱמוּנַת חֲכָמִים
וּלְפִי הַתְּשׁוּבָה, לְפִי הַמַּחֲלקֶת, כֵּן הוּא חוֹזֵר. וְשָׁב אֶל אֱמוּנַת חֲכָמִים
וּכְמוֹ כֵן נִתְחַדֵּשׁ אֶצְלוֹ סֵפֶר
כִּי חוֹזֵר וְנֶחֱשָׁב בְּעֵינָיו מַה שֶּׁהָיָה בַּתְּחִלָּה בְּעֵינָיו כְּלא
וְכֵן בְּכָל פַּעַם לְפִי הַמַּחֲלקֶת, כֵּן הַתְּשׁוּבָה
שֶׁשָּׁב וְחוֹזֵר אֶל הָאֱמוּנַת חֲכָמִים
וּכְמוֹ כֵן נִתְחַדֵּשׁ אֶצְלוֹ סֵפֶר אַחֵר .


יחזקאל 
וְאָמַרְתָּ אֲלֵיהֶם, כֹּה אָמַר אֲדֹנָי יְהוִה.  ה וְהֵמָּה אִם-יִשְׁמְעוּ וְאִם-יֶחְדָּלוּ, כִּי בֵּית מְרִי הֵמָּה--וְיָדְעוּ, כִּי נָבִיא הָיָה בְתוֹכָם.

תניא פרק לז'
עֵסֶק הַתּוֹרָה, נִקְרֵאת בִּלְשׁוֹן 'קְרִיאָה', 'קוֹרֵא בַּתּוֹרָה'. פֵּרוּשׁ, שֶׁעַל יְדֵי עֵסֶק הַתּוֹרָה – קוֹרֵא לְהַקָּדוֹשׁ בָּרוּךְ הוּא לָבוֹא אֵלָיו, כִּבְיָכוֹל כְּאָדָם הַקּוֹרֵא לַחֲבֵרוֹ שֶׁיָּבֹא אֵלָיו, וּכְבֵן קָטָן הַקּוֹרֵא לְאָבִיו לָבֹא אֵלָיו, לִהְיוֹת עִמּוֹ בְּצַוְתָּא חֲדָא, וְלֹא לִפָּרֵד מִמֶּנּוּ וְלִשָּׁאֵר יְחִידִי .

בצור ירום לרב יורם אבירג'ל זצ"ל
מסורת בידינו כשאתה לומד ספר של חכם , החכם נמצא איתך .


ליקוטי עצות
בְּנֵי אָדָם שֶׁהֵם דָּנִים אֶת כָּל אָדָם לְכַף חוֹב וְחוֹקְרִים תָּמִיד עַל חוֹבוֹת בְּנֵי אָדָם, הֵם מִתֹּקֶף הַסִּטְרָא אַחֲרָא, מִבְּחִינַת קֵץ כָּל בָּשָׂר, שֶׁהוּא חוֹקֵר תָּמִיד לַעֲשׂוֹת קֵץ וְכִלָּיוֹן חַ"ו, וּלְעוֹרֵר דִּין וּלְהַלְשִׁין וּלְקַטְרֵג. וְעִקַּר כֹּוחָם נִמְשָׁכִים מִפְּגַם הַדִּבּוּר. וְעִקַּר הַכְנָעָתָם וּבִטּוּלָם הוּא עַל יְדֵי תִּקּוּן הַדִּבּוּר


קדושת לוי 
משה אמר לקב"ה לא איש דברים אני , לא ישמע לי פרעה .
אמר לו הקב"ה יש שני סוגים של צדיקים 
אחד צריך להסביר ולבאר כדי שישמעו לו .
ויש אחרים מספיק אומרים מה שצריך וישר מוכרחים לקבל .
ואתה מאלה ,  רק תגיד   ויהיה מוכרח לשמוע .

חגיגה כז
א"ר אבהו אמר רבי אלעזר  תלמידי חכמים  אין אור של גיהנם שולטת בהם קל וחומר  מסלמנדרא, ומה סלמנדרא שתולדת אש היא הסך מדמה אין אור שולטת בו תלמידי חכמים  שכל גופם אש דכתיב (ירמיהו כג, כט) 'הלא כה דברי כאש נאם ה' ' על אחת כמה וכמה . אמר ריש לקיש אין אור של גיהנם שולטת בפושעי ישראל , קל וחומר ממזבח הזהב מה מזבח הזהב שאין עליו אלא כעובי דינר זהב כמה שנים אין האור שולטת בו פושעי ישראל שמלאין מצות כרמון דכתיב (שיר השירים ד, ג) כפלח הרמון רקתך אל תקרי רקתך אלא רקנין שבך על אחת כמה וכמה . 
תוספות
ואין ריש לקיש חולק על רבי אבהו , האומר שרק תלמידי חכמים ניצולים מאש הגיהנום.  לפי שיש חילוק ביניהם : פושעי ישראל פניהם מושחרים מהאש , אבל תלמידי חכמים אינם ניזוקים מהאש כלל .

אורחות צדיקים
כי בימים ההם יסיר יצר הרע מלב עמו, וכולם - קטנים וגדולים - ידעו את השם, ולא יהיה להם מונע, לא דבר ולא רעב ולא מלחמה ולא טרדה, אך כולם יהיו פנויים, וכולם ישיגו השגה גדולה בידיעת הבורא יתברך, ובימים ההם תרבה הדעת, כדכתיב: "כי מלאה הארץ דעה את ה' כמים לים מכסים" (ישעיה יא, ט).

חסד לאברהם זצ"ל
יש בהיכלות מלאכים ממונים לקבל גמילות חסדים , שבני האדם עושים בעולם הזה , וכאשר מידת הדין מקטרגת על ישראל , מיד אותם מלאכים מראים החסד ההוא , והקב"ה מרחם על ישראל מפני שהוא חפץ בחסד , ועם היות שהם חייבים , אם הם גומלים חסדים מרחם עליהם בעבור זה .

ליקוטי עצות יראה
שְׁלֵמוּת הַיִּרְאָה הוּא בְּג' בְּחִינוֹת, דְּהַיְנוּ מוֹרָא שָׁמַיִם וּמוֹרָא רַבָּךְ וּמוֹרָא אָב וָאֵם

ליקוטי מוהר"ן ח"א יט'
כִּי זֶה בְּלא זֶה אִי אֶפְשָׁר לִהְיוֹת
הַיְנוּ תִּקּוּן הַבְּרִית
וּשְׁלֵמוּת לְשׁוֹן הַקּדֶשׁ
הֵם תְּלוּיִים זֶה בָּזֶה

בן איש חי תולדות
לכן תמצא שכל העברת הטומאה היא על ידי המים . שהאדם טובל במים ונטהר מטומאתו, ולא עוד אלא שיש כח ברביעית מים בלבד  ,להעביר ולדחות את רוח רעה מעל הידים הבאה לו ע"י השינה בלילה, כי מי החסד דוחים את הטומאה בכל מקום 


פיתוחי חותם וישב לרבי יעקב אבוחצירא זצ"ל 
איתא בזוהר הקדוש שבשעת החורבן  ,כשאמר הקב"ה לשכינה שתצא עם ישראל בגלות . אמרה לו חוששת אני שמא תעזוב ישראל בגלות ותשכחני גם אותי , אמר לה הקב"ה אני נותן להם מצוות שיעסקו בהם  ,ובשבילם אני מגן עליהם בגלות ובשבילם אני זוכרם ופוקדם וגואלם .

חיי מוהר"ן תצו'
פַּעַם אַחַת הָיוּ מְדַבְּרִים לְפָנָיו בְּעִנְיַן גַּדְלוּת
עָנָה וְאָמַר מָה אַתֶּם צְרִיכִין לְדַבֵּר מִגַּדְלוּת
הֲלא אֲנִי אֵין לִי גַּדְלוּת .


ספר החינוך סג'
מלהונות הגר אפילו בדברים, והוא אחד מן האמות שנתגיר ונכנס בדתנו, שאסור לו לבזותו אפילו בדברים, שנאמר (שמות כא ב) וגר לא תונה.
שיש בו חשש שלא יחזור לסורו מכעס הבזיונות.



