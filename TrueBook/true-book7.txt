בן איש חי חיי שרה
אין לחלוץ התפילין עד שילמוד בהם תחלה, אחד המרבה ואחד הממעיט, כי לא יזכה האדם לקנות שלשה חלקי נפש רוח נשמה אלא אם כן לומד בתפילין .

ספר המידות
ע. מִי שֶׁאֵינוֹ מְבַקֵּשׁ רַחֲמִים. עַל דּוֹרוֹ, עַל יְדֵי זֶה נֶעֱנָשׁ.

מגילה כה ב
תניא מעשה באדם אחד שהיה קורא למעלה מרבי אליעזר . הודע את ירושלם את תועבותיה . אמר לו עד שאתה בודק בתועבות ירושלים צא ובדוק בתועבות אמך בדקו אחריו ומצאו בו שמץ פסול .

ילקוט יוסף
יש לקום ולהדר זקן אפילו עם הארץ , וגם זקן גוי מהדרים אותו בדברים . בלבד שלא יהיה רשע .

אורחות צדיקים דאגה
מעשה בחכם אחד, שראה אדם אחד דואג. אמר לו: אם דאגתך על עולם זה - ימעט השם יתעלה דאגתך; ואם דאגתך על עולם הבא - יוסיף השם ברוך הוא דאגה על דאגתך.

ספר החינוך
לכבד האב והאם, שנאמר (שמות כ יב) כבד את אביך ואת אמך וגו'. 
משרשי מצוה זו, שראוי לו לאדם שיכיר ויגמל חסד למי שעשה עמו טובה, ולא יהיה נבל ומתנכר וכפוי טובה שזו מדה רעה ומאוסה בתכלית לפני אלקים ואנשים.

ספר החינוך טז'
אפילו רשע גמור בלבבו וכל יצר מחשבות לבו רק רע כל היום, אם יערה רוחו וישים השתדלותו ועסקו בהתמדה בתורה ובמצות, ואפילו שלא לשם שמים, מיד ינטה אל הטוב, ומתוך שלא לשמה בא לשמה, ובכח מעשיו ימית היצר הרע, כי אחרי הפעולות נמשכים הלבבות.

חיי מוהר"ן רפא'
עָנָה וְאָמַר
אִם הָיָה בָּא אֶצְלֵנוּ נְשָׁמָה גְּדוֹלָה
אַף עַל פִּי כֵן הָיִינוּ נִרְאִים כַּחֲשׁוּבִים.


שולחן ערוך יורה דעה  רנז'
גַבַּאי צְדָקָה, אִם יְחָרְפוּהוּ הָעֲנִיִּים אֵין לוֹ לָחוּשׁ, כִּי יוֹתֵר זְכוּתוֹ גָדוֹל.

אמר רבי חמא ברבי חנינא מה תקנתו של מספרי לשון הרע, אם תלמיד חכם הוא יעסוק בתורה, שנאמר מרפא לשון עץ חיים,  ואם עם הארץ הוא ישפיל דעתו .

פיתוחי חותם וירא  לרבי יעקב אבוחצירא זצ"ל
'ויגש אברהם' , אברהם הוא המלאך המלמד זכות שהוא אב ורם .
וזהו 'ויגש אברהם' לפני הקב"ה האף תספה צדיק עם רשע ? 
אולי עתיד האדם לעשות תשובה ?
ואומר לו הקב"ה אם עתיד הוא לעשות תשובה אמחל לו .
עוד הוסיף המלאך אולי לא יעשה תשובה מעולה  .
השיבו הקב"ה אם רואה אני שהגיע לרמת תשובה מספקת  ,אני מוחל לו .
עוד הוסיף ללמד זכות אולי עתיד הוא לעסוק בתורה ?
השיבו הקב"ה אם רואה אני , שעתיד הוא לעסוק בתורה אין אני מאבדו .
עוד הוסיף המלאך ללמד זכות , אולי יבוא לאחת ממידות האבות .
דהיינו גומל חסדים , או שימסור עצמו לקידוש  ה' ,או יגדל בניו לתלמוד תורה
השיבו הקב"ה , בוודאי אם אני רואה בו מידה  כמו האבות אין אני מאבדו .
עוד הוסיף המלאך אולי עתיד לאחוז בענווה כמו משה , או מטיל שלום בין אדם לחבירו כאהרון .השיבו הקב"ה אין אני מאבדו אם יש בו מידות כאלה .
עוד הוסיף המלאך ללמד זכות אולי עתיד לשמור ברית כיוסף , או שעתיד להתמנות פרנס על הציבור , ויתנהג עימם באמת כדוד המלך .
השיבו הקב"ה , אין אני מאבדו אם נוהג כיוסף או דוד המלך .

הם אמרו שלושה דברים:  היו מתונים בדין, והעמידו תלמידים הרבה, ועשו סייג לתורה.

כתר שם טוב
אהרון ע"י שקר שאמר כמה חבירך מתחרט ושלחני אצלך כו', כמו שמובא במדרש, על ידי זה עשה שלום, כי רופא מומחה ע"י סמים הממיתים רשאי להשתמש בהם כדי להחיות הנפשות .
עד כאן ציטוט .
לכאורה נראה שקר להגיד כך אבל למעשה זה לא ממש שקר, כי יש אמת בדבר, שבוודאי יתחרט האדם על המחלוקת או אם שגה .


קיצור שולחן ערוך כט'
צָרִיךְ הָאָדָם לִזָּהֵר, שֶׁלֹּא לַעֲשׂוֹת אֵיזֶה דָּבָר, שֶׁיְכוֹלִין לַחְשֹׁד אוֹתוֹ שֶׁעָשָׂה דְּבַר עֲבֵרָה, (אַף עַל פִּי שֶׁאֵינוֹ עוֹשֶׂה) כִּדְמָצִינוּ שֶׁהַכֹּהֵן הַתּוֹרֵם אֶת הַלִּשְׁכָּה לֹא הָיָה נִכְנַס בְּבֶגֶד הֶעָשׂוּי. בְּעִנְיָן שֶׁיְכוֹלִין לְהַטְמִין בּוֹ אֵיזֶה דָּבָר, לְפִי שֶׁצָּרִיךְ הָאָדָם לָצֵאת יְדֵי הַבְּרִיּוֹת כְּדֶרֶךְ שֶׁהוּא צָרִיךְ לָצֵאת יְדֵי הַמָּקוֹם בָּרוּךְ הוּא שֶׁנֶּאֱמַר, וִהְיִיתֶם נְקִיִּים מֵה' וּמִיִשְֹרָאֵל.

זוהר קדושים 
כָּתוּב, 'כִּי יוֹדֵעַ ה' דֶּרֶךְ צַדִּיקִים וְדֶרֶךְ רְשָׁעִים תֹּאבֵד.' הִיא מֵעַצְמָהּ, מִשּׁוּם שֶׁאֵין הַקָּדוֹשׁ בָּרוּךְ הוּא מַכִּיר בְּאוֹתָהּ דֶּרֶךְ שֶׁלָּהֶם, וְאֵינוֹ הוֹלֵךְ עִמָּם.


מדרש שוחר טוב משלי
אם זכה אדם לשבט מוסר מוטב  ,אם לאו הרי מלקות בית דין . המשל אומר לחכם ברמיזה , לשוטה במקל .

יבמות כ.
אמר אביי כל המקיים דברי חכמים נקרא קדוש .


ליקוטי מוהר"ן קיג'
וְנִפְרָעִין מִן הָאָדָם מִדַּעְתּוֹ וְשֶׁלּא מִדַּעְתּוֹ
כִּי שָׁמַעְתִּי בְּשֵׁם הַבַּעַל שֵׁם טוֹב
כִּי קדֶם כָּל גְּזַר דִּין שֶׁבָּעוֹלָם חַס וְשָׁלוֹם
מְאַסְּפִין כָּל הָעוֹלָם אִם מַסְכִּימִין לְהַדִּין הַהוּא
וְאַף אֶת הָאִישׁ בְּעַצְמוֹ שֶׁנִּגְזַר עָלָיו הַדִּין, חַס וְשָׁלוֹם
שׁוֹאֲלִין אוֹתוֹ אִם הוּא מַסְכִּים
אֲזַי נִגְמָר הַדִּין, חַס וְשָׁלוֹם
וְהָעִנְיָן, כִּי בְּוַדַּאי אִם יִשָּׁאֵל לוֹ בְּפֵרוּשׁ עַל עַצְמוֹ
בְּוַדַּאי יַכְחִישׁ וְיאמַר שֶׁאֵין הַדִּין כֵּן
אַך מַטְעִין אוֹתוֹ וְשׁוֹאֲלִין אוֹתוֹ עַל כַּיּוֹצֵא בּוֹ
וְהָעִנְיָן הוּא עָמק מְאד, אֵיך שׁוֹאֲלִין. כָּל אָדָם
כִּי בְּכָל הַדִּבּוּרִים וְסִּפּוּרִים שֶׁאָדָם שׁוֹמֵעַ
יִמְצָא שָׁם דְּבָרִים גְּבוֹהִים וְרָמִים
וְצָרִיך לִזָּהֵר בָּזֶה מְאד
לִבְלִי לִגְמר הַדִּין עַד שֶׁיְּשַׁנֶּה וִישַׁלֵּשׁ

מדרש שוחר טוב משלי
אמר הקב"ה לישראל על הר סיני . אם זכיתם להצפין ולקבל את תורתי . אני מציל אותכם משלוש פורענות  .ממלחמת גוג ומגוג , מחבלו של משיח ומדינה של גיהנום . אם זכיתם להצפין תורתי אני משביע אותכם מטוב הצפון לעתיד לבוא שנאמר (תהילים לא') 'מה רב טובך אשר צפנת ליראיך'

מדרש שוחר טוב משלי
'להבין משל ומליצה' אלו משלים של תורה , ומליצה זו התורה עצמה שנקראת מליצה . ולמה נקראת שמה מליצה  ,שהיא מצלת עוסקיה מדינה של גיהנום

פסחים קיט.
אמר ר"ש בן לקיש משום רבי יהודה נשיאה מהו שכתוב (יחזקאל א, ח) 'וידי אדם מתחת כנפיהם' . זה ידו של הקדוש ברוך הוא שפרוסה תחת כנפי החיות , כדי לקבל בעלי תשובה מיד מדת הדין .


תנא דבי אליהו
צא ולמד ממשה ואהרון שנתכוונו ועשו שלום בין ישראל לאביהם שבשמיים , בין ישראל לחכמים  , בין חכם לחבירו , בין אדם לחבירו , בין איש לאשתו , מתוך דרכיהם נקבע להם שם טוב ולבניהם ולבני בניהם  ,עד סוף כל הדורות .

תענית כא :
רבי יוסי אומר לא מקומו של אדם מכבדו ,  אלא אדם מכבד את מקומו .

מדרש שוחר טוב תהילים קיח'
לעולם הבא אומר לו  לאדם מה היתה מלאכתך  ? והוא אומר מאכיל רעבים הייתי  והם אומרים לו זה השער של מאכיל רעבים הכנס בו . אחר אומר משקה צמאים הייתי והם א"ל זה השער של משקה צמאים . וכן למלביש ערומים ומגדל יתומים ולגומל חסדים וכן לכל המצוות . אמר דוד אני עשיתי את כולם פתחו לי את כולם .  לכך אומר פתחו לי שערי צדק אבוא בם .


תנחומא משפטים
כל העוז והשבח והגדולה והגבורה של מלך מלכי המלכים, הוא משפט אהב. בנוהג שבעולם, מי שהוא בעל זרוע אינו רוצה לעשות דבריו במשפט, אלא מעביר על המשפט, חומס וגוזל, ומעביר על דעת קונו, ונושא פנים לפני אוהביו וקרוביו, ועושה שלא כדין לשונאיו. אבל הקדוש ברוך הוא מלך מלכי המלכים, משפט אהב, אינו עושה דבריו אלא במשפט .

ליקוטי עצות אמת
עַל־כֵּן סוֹף כָּל סוֹף יִתְגַּלֶּה הָאֱמֶת בְּוַדַּאי וְיִתְבַּטֵּל הַהִתְנַגְּדוּת. כִּי כָּל הַהִתְנַגְּדוּת הוּא רַק מֵחֲמַת רִבּוּי הַשֶּׁקֶר בְּלִי שִׁעוּר, שֶׁמִּשָּׁם בָּא כָּל הַהִתְנַגְּדוּת. כִּי בְּאֶחָד אֵין שַׁיָּךְ הִתְנַגְּדוּת. וְעַל־כֵּן הָאֱמֶת שֶׁהוּא אֶחָד, בְּוַדַּאי יִשָּׁאֵר קַיָּם לְעוֹלָם. כִּי הָאֱמֶת הוּא אַחְדוּתוֹ יִתְבָּרַךְ, שֶׁכָּל הַשְּׁקָרִים שֶׁמֵּהֶם הַהִתְנַגְּדוּת הֵמָּה יֹאבֵדוּ, וְהוּא יַעֲמֹד לְעוֹלָם. כִּי אֱמֶת ה' לְעוֹלָם .

הרב יעקב אבוחצירא זצ"ל  מחשוף הלבן 
משה רבינו ע"ה בא להודיע לישראל מעלת התשובה , ובא להודיעם שאין שום דבר העומד בפני התשובה.  ואפילו נתקבצו כל העבירות החמורות והתמיד בהם ,  כשיעשה תשובה  הכל נמחל לו . שהרי אפילו אלישע אחר שמע כרוז בחיל גדול שובו בנים שובבים חוץ מאחר ואמרו רבותינו זכרונם לברכה שאם היה עושה תשובה היה מתקבל ,  שאין שום דבר העומד בפני התשובה . ועל התשובה העולם עומד ולא ברא הקב"ה את העולם עד שהקדים את התשובה .

ספר המידות
מִי שֶׁדּוֹבֵר כְּזָבִים  נַעֲשֶׂה שׁוֹטֶה.

אֶת-יְהוָה הֶאֱמַרְתָּ, הַיּוֹם:  לִהְיוֹת לְךָ לֵאלֹהִים וְלָלֶכֶת בִּדְרָכָיו, וְלִשְׁמֹר חֻקָּיו וּמִצְוֺתָיו וּמִשְׁפָּטָיו--וְלִשְׁמֹעַ בְּקֹלוֹ.  יח וַיהוָה הֶאֱמִירְךָ הַיּוֹם, לִהְיוֹת לוֹ לְעַם סְגֻלָּה, כַּאֲשֶׁר, דִּבֶּר-לָךְ; וְלִשְׁמֹר, כָּל-מִצְוֺתָיו.  יט וּלְתִתְּךָ עֶלְיוֹן, עַל כָּל-הַגּוֹיִם אֲשֶׁר עָשָׂה, לִתְהִלָּה, וּלְשֵׁם וּלְתִפְאָרֶת; וְלִהְיֹתְךָ עַם-קָדֹשׁ לַיהוָה אֱלֹהֶיךָ, כַּאֲשֶׁר דִּבֵּר


הצדיק האמת כוחו גדול מאוד ויכול גם לגרועים במיוחד להעלות משמד לרצון ולגלות אמונתו ואלוקתו של הקב"ה , שעדיין עימו ואצלו . להעביר את כל הרוחות הרעות ולהביא לידי שמחה  וענווה טובה , ועל ידי זה יזכה  לחכמה ואריכות ימים .

ליקוטי עצות צדיק 
אִם הוּא חָפֵץ בָּאֱמֶת יִזְכֶּה לְקַבֵּל מֵהָרַב דֶּרֶךְ יְשָׁרָה וְעֵצוֹת טוֹבוֹת לָשׁוּב לְהַשֵּׁם יִתְבָּרַךְ, וְאִם לָאו, וְהוּא בָּא בְּעַקְמִימִיּוּת וְטִינָא יֵשׁ בְּלִבּוֹ, יוּכַל גַּם כֵּן לִמְצֹא בְּהָרַב מַה שֶּׁהוּא רוֹצֶה, דְּהַיְנוּ שֶׁיִּמְצָא בּוֹ דָּבָר שֶׁיִּכְפֹּר בַּכֹּל וְיִתְרַחֵק לְגַמְרֵי, וְזֶהוּ בְּחִינַת וּפוֹשְׁעִים יִכָּשְׁלוּ בָם רַחֲמָנָא לִצְלָן


ספר המידות
לו. לא נִיחָא לְהַקָּדוֹשׁ בָּרוּךְ הוּא, שֶׁיִּהְיוּ דָּנִים אֶת יִשְׂרָאֵל לְכַף חוֹב.

זוהר 
וּבֹא רְאֵה, בְּכָל זְמַן שֶׁאָדָם הוֹלֵךְ בְּדֶרֶךְ אֱמֶת, וּפִיו וּלְשׁוֹנוֹ מְדַבְּרִים דְּבָרִים קְדוֹשִׁים, בִּתְפִלָּה וּבְתוֹרָה, הַנְּשָׁמָה הַזּוֹ נִדְבֶּקֶת בּוֹ, הוּא אָהוּב שֶׁל רִבּוֹנוֹ, כַּמָּה שׁוֹמְרִים שּׁוֹמְרִים עָלָיו מִכָּל הַצְּדָדִים, רָשׁוּם הוּא לְטוֹב לְמַעְלָה וּלְמַטָּה, וְהַשְּׁכִינָה הַקְּדוֹשָׁה שׁוֹרָה עָלָיו. וְזוֹהִי שֶׁעוֹלָה לְמַעְלָה וּמְדַבֶּרֶת לִפְנֵי הַמֶּלֶךְ הַקָּדוֹשׁ, וְנִכְנֶסֶת לְכָל הַשְּׁעָרִים, וְאֵין מִי שֶׁיִּמְחֶה בְיָדָהּ.

ספר המידות
לג. מִי שֶׁמְּשַׁלְּמִין לוֹ רָעָה תַּחַת טוֹבָה, הַקָּדוֹשׁ בָּרוּךְ הוּא מְרַחֵם עָלָיו וְנוֹתֵן לוֹ שֵׂכֶל גָּדוֹל בַּעֲבוֹדַת הַבּוֹרֵא.


בבא מציעא ל ב
תני רב יוסף (שמות יח, כ)' והודעת להם'  זה בית חייהם 'את הדרך' זו גמילות חסדים 'אשר ילכו '  זה ביקור חולים 'בה' זו קבורה 'ואת המעשה' זה הדין 'אשר יעשון' זו לפנים משורת הדין .
'אשר יעשון' זו לפנים משורת הדין דאמר ר' יוחנן לא חרבה ירושלים אלא על שדנו בה דין תורה , שהעמידו דיניהם על דין תורה ולא עבדו לפנים משורת הדין .

אורחות צדיקים
יחניף אדם לאשתו, משום שלום בית . וכן לבעל-חובו - שלא ילחצנו; לרבו - שילמדנו תורה. ומצווה גדולה להחניף לתלמידיו ולחבריו, כדי שילמדו ושישמעו לדבריו לקבל תוכחתו לקיים המצוות, וכן כל אדם שהוא סבור שימשכנו אליו שישמע לו לקיים המצווה, ואם יבוא עליו בכעס לא ישמע לו, אלא בחניפות יקבל תוכחתו, מצווה גדולה להחניף לו כדי להוציא יקר מזולל, כי יש אדם שאינו מקבל תוכחה בגערה, אלא בנחת, שנאמר: "דברי חכמים בנחת נשמעים" (קהלת ט, יז)

ליקוטי מוהר"ן ח"ב ח'
עַל יְדֵי הַתְּפִילָּה נִתְכַּפְּרִין הָעֲווֹנוֹת
כִּי הַתְּפִילָּה מְכַפֶּרֶת, כִּי הִיא בִּמְקוֹם קָרְבָּן
כְּמוֹ שֶׁכָּתוּב: "וַהֲבִיאוֹתִים אֶל הַר קָדְשִׁי, וְשִׂמַּחְתִּים בְּבֵית תְּפִילָּתִי עוֹלוֹתֵיהֶם וְזִבְחֵיהֶם"
וּכְשֶׁנִּתְכַּפְּרִין הָעֲווֹנוֹת, זֶה בְּחִינַת שֶׁהָעֲנָנִים כָּלִים וְהוֹלְכִים
בִּבְחִינַת: "מָחִיתִי כָעָב פְּשָׁעֶיך וְכֶעָנָן חַטּאתֶיך". וְכוּ'
וַאֲזַי הוּא בְּחִינַת זְרִיחַת הַשֶּׁמֶשׁ שֶׁמִּשָּׁם הָרְפוּאָה

חגיגה טו:
בתו של אלישע בן אבויה באה לרבי  יהודה הנשיא אמרה לו רבי פרנסני אמר לה בת מי את אמרה לו בתו של אלישע בן אבויה אני  .אמר לה עדיין יש מזרעו בעולם והא כתיב (איוב יח, יט) 'לא נין לו ולא נכד בעמו ואין שריד במגוריו ' אמרה לו זכור לתורתו ואל תזכור מעשיו מיד ירדה אש וסכסכה ספסלו של רבי יהודה הנשיא  , בכה ואמר רבי ומה למתגנין בה כך למשתבחין בה על אחת כמה וכמה .

ספר המידות
ב. עַל יְדֵי בִּטָּחוֹן בָּא שָׁלוֹם.

ליקוטי עצות 
עַל יְדֵי מְחָאַת כַּפַּיִם בַּתְּפִלָּה נִתְבַּטֵּל הַמַּחֲלֹקֶת, וְנִתְבַּטֵּל הֶרֶג וְאָבְדָּן מִן הָעוֹלָם, וְזוֹכִין לְשָׁלוֹם .


יבמות סג א 
המלוה סלע לעני בשעת דחקו עליו הכתוב אומר (ישעיהו נח, ט)' אז תקרא וה' יענה תשוע ויאמר הנני '

מדרש רבה 
(איוב כח, ג): "קֵץ שָׂם לַחֹשֶׁךְ" זמן נתן לעולם כמה שנים יעשה באפילה . ומאי טעם קץ שם לחושך , שכל זמן שיצר הרע בעולם אופל וצלמות בעולם דכתיב "אֶבֶן אֹפֶל וְצַלְמָוֶת" נעקר יצר הרע מן העולם , אין אופל וצלמות בעולם.
דבר אחר "קֵץ שָׂם לַחֹשֶׁךְ" זמן נתן ליוסף כמה שנים יעשה באפילה בבית האסורים כיון שהגיע הקץ חלם פרעה חלום .

מעגלי צדק לרב יעקב אבוחצירא זצ"ל
הקב"ה חס ושלום אין בו שום חניפות , כי הוא אל אמונה ואין עוול צדיק וישר הוא . ואם יהיו דרך משל שני צדיקים שוים ביראה וחכמה , אינו עושה לאחד מעלה יותר מחבירו , רק שניהם שוים במעלה . אמנם אם אחד טרח בחכמה יותר מחבירו , פשוט הוא שהקב"ה עושה לו מעלה יותר מחבירו  ,כמו שאמר התנא והכל לפי רוב המעשה  . ועוד אמר לפום צערא אגרא . וכל מה שטורח האדם יותר מחבירו הקב"ה עושה לו מעלה יותר מחבירו .

ליקוטי מוהר"ן סא' 
הַיְנוּ, כִּי כָל הַלִּמּוּדִים שֶׁהָאָדָם לוֹמֵד
צָרִיך שֶׁיְּקַבֵּל וְיוֹצִיא מֵהֶם מִשְׁפְּטֵי אֱמֶת, שֶׁלּא יִהְיֶה בִּבְחִינַת מִשְׁפָּט מְעֻקָּל
דְּהַיְנוּ, שֶׁיְּקַבֵּל וְיִלְמַד מִכָּל הַלִּמּוּדִים שֶׁלּוֹמֵד, מִשְׁפְּטֵי הַנְהָגוֹת
שֶׁיֵּדַע אֵיך לְהִתְנַהֵג, הֵן לְעַצְמוֹ, הֵן לַאֲחֵרִים שֶׁמִּתְנַהֲגִים לְפִי דַּעְתּוֹ
כָּל אֶחָד וְאֶחָד כְּפִי בְּחִינָתוֹ, כְּפִי הַמֶּמְשָׁלָה וְהָרַבָּנוּת שֶׁיֵּשׁ לוֹ, הֵן לְרַב אוֹ לִמְעַט
וְכָל זֶה זוֹכִין עַל יְדֵי אֱמוּנַת חֲכָמִים, שֶׁהוּא בְּחִינַת: "לא תָסוּר" וְכוּ'

מדרש רבה משפטים
בא וראה כמה חיבב הקב"ה למשה, שבשעה שחיסדו אותו דתן ואבירם במצרים, שאמרו לו (שמות ב): מי שמך לאיש שר ושופט עלינו, אמר לו הקב"ה: בזה שחיסדתם אותו, אני נותן לו גדולה, שנאמר: ואלה המשפטים.

חגיגה יב
אמר רבי  אלעזר אור שברא הקב"ה ביום ראשון , אדם צופה בו מסוף העולם ועד סופו . כיון שנסתכל הקב"ה בדור המבול ובדור הפלגה וראה שמעשיהם מקולקלים עמד וגנזו מהן שנאמר (איוב לח, טו) 'וימנע מרשעים אורם' ולמי גנזו לצדיקים לעתיד לבוא שנאמר 'וירא אלהים את האור כי טוב' , כיון שראה אור שגנזו לצדיקים שמח שנאמר (משלי יג, ט) 'אור צדיקים ישמח' .


ליקוטי עצות תלמוד תורה
ז. עַל־יְדֵי לִמּוּד גְּמָרָא בַּלַּיְלָה חוּט שֶׁל חֶסֶד נִמְשָׁךְ עָלָיו וְנִצּוֹלִין מִמַּחֲשָׁבוֹת שֶׁלֹּא לִשְׁמָהּ, וְעַל־יְדֵי זֶה מְתַקֵּן קוֹל הַנְּגִינָה, שֶׁלֹּא יַזִּיק לוֹ קוֹל נְגִינָה דְּסִטְרָא אַחֲרָא, שֶׁמַּזֶּקֶת הַרְבֵּה מְאֹד לַעֲבוֹדַת הַבּוֹרֵא יִתְבָּרַךְ. וְזוֹכֶה לְהָקִים הַנְּגִינָה דִּקְדֻשָּׁה, שֶׁיּוּכַל לְדַבֵּק אֶת עַצְמוֹ לְהַשֵּׁם יִתְבָּרַךְ עַל־יְדֵי זְמִירוֹת וְנִגּוּנִים, וְעַל־יְדֵי זֶה מְקִימִין וּמַעֲלִין מַלְכוּת דִּקְדֻשָּׁה, וְזוֹכִין לְהִתְנַשְּׂאוּת וְיוּכַל לִמְשֹׁל בְּכָל מַה שֶּׁיִּרְצֶה. גַּם יְכוֹלִין לִזְכּוֹת לִבְחִינַת נְבוּאָה:


ירמיהו יח'
ז רֶגַע אֲדַבֵּר, עַל-גּוֹי וְעַל-מַמְלָכָה, לִנְתוֹשׁ וְלִנְתוֹץ, וּלְהַאֲבִיד.  ח וְשָׁב, הַגּוֹי הַהוּא, מֵרָעָתוֹ, אֲשֶׁר דִּבַּרְתִּי עָלָיו--וְנִחַמְתִּי, עַל-הָרָעָה, אֲשֶׁר חָשַׁבְתִּי, לַעֲשׂוֹת לוֹ.


מדרש רבה בראשית
אם זכה אדם, אומרים לו: אתה קדמת למלאכי השרת.
ואם לאו, אומרים לו: זבוב קדמך, יתוש קדמך במעשה בראשית .

ליקוטי מוהר"ן נט'
וְעִקַּר שְׁמִירַת הַשֵּׁם, שְׁמִירַת הַנֶּפֶשׁ
אֵינוֹ אֶלָּא שֶׁיִּשְׁמר מִכַּעַס

זוהר חיי שרה
כָּל מִי שֶׁמִּשְׁתַּדֵּל בַּתּוֹרָה, יֵשׁ לוֹ חֵרוּת מִן הַכֹּל בָּעוֹלָם הַזֶּה מִשִּׁעְבּוּד שֶׁל שְׁאָר הָעַמִּים עוֹבְדֵי עֲבוֹדַת כּוֹכָבִים וּמַזָּלוֹת. חֵרוּת בָּעוֹלָם הַבָּא, מִשּׁוּם שֶׁלֹּא יִתְבְּעוּ מִמֶּנּוּ דִּין בָּעוֹלָם הַהוּא כְּלָל.

זוהר חיי שרה
אָמַר רַבִּי יְהוּדָה, כָּל מַעֲשָׂיו שֶׁל אָדָם כְּתוּבִים בְּסֵפֶר, הֵן טוֹב וְהֵן רַע, וְעַל כֻּלָּם עָתִיד לָתֵת אֶת הַדִּין. שֶׁשָּׁנִינוּ, אָמַר רַב יְהוּדָה אָמַר רַב, מַה שֶּׁכָּתוּב (תהלים קלט) גָּלְמִי רָאוּ עֵינֶיךְ - אוֹתָם הַדְּבָרִים שֶׁעָשָׂה הַגֹּלֶם, שֶׁאֵינוֹ מַשְׁגִּיחַ בָּעוֹלָם הַבָּא, כֻּלָּם רָאוּ עֵינֶיךְ שֶׁעִיַּנְתָּ בָּהֶם. וְעַל סִפְרְךְ כֻּלָּם יִכָּתֵבוּ - לִתֵּן עֲלֵיהֶם דִּין וְחֶשְׁבּוֹן לָעוֹלָם הַבָּא. הִלְכָּךְ יַקְדִּים אָדָם תְּפִלָּתוֹ תָּמִיד וְיוֹעִיל לוֹ.

מסכת  חגיגה י. שוטנשטין 
רבי יהושע אומר יש להם לדיני התרת נדרים על מה שיסמוכו . שנאמר בענין דור המדבר שהקב"ה נשבע שלא יכנסו לארץ ישראל (תהילים צה')'אשר נשבעתי באפי אם יבואון אל מנוחתי ' מתוספת המילה באפי יש לנו ללמוד שכך כוונת הפסוק רק באפי נשבעתי ולכן חזרתי בי  . משמע שנדר שנידר מתוך כעס , שונה משאר נדרים בכך שיכולים להתירו מאחר שנידר שלא מתוך דעת מיושבת .


בבא בתרא
תניא אמרו עליו על בנימין הצדיק שהיה ממונה על קופה של צדקה . פעם אחת באה אישה אחת ואמרה לו רבי פרנסני , אמר לה העבודה אין בקופה של צדקה כלום . אמרה לו רבי אם אין אתה מפרנסני הרי אשה ושבעת בניה מתים . עמד ופירנסה משלו לימים חלה בנימין הצדיק ונטה למות , אמרו מלאכי השרת לפני הקב"ה ריבונו של עולם אתה אמרת כל המקיים נפש אחת מישראל כאילו קיים עולם מלא , ובנימין הצדיק החיה אישה ושבעה בניה ימות בשנים מועטות . תנא הוסיפו על שנותיו כ"ב שנים .


מדרש רבה ויקרא 
"קְדֹשִׁים תִּהְיוּ" יכול כמוני ? תלמוד לומר "כי קדוש אני" קדושתי למעלה מקדושתכם .

יְבָרֶכְךָ יְהוָה וְיִשְׁמְרֶךָ
מדרש ספרי
רבי נתן אומר: "יברכך" בנכסים "וישמרך" בגוף
רבי יצחק אומר: "וישמרך" מיצר הרע
דבר אחר : "וישמרך" שלא ישלטו אחרים עליך
דבר אחר: "וישמרך" מן המזיקים
דבר אחר: "וישמרך" - ישמור לך ברית אבותיך
דבר אחר: "וישמרך" - ישמור לך את הקץ
דבר אחר: "וישמרך" - ישמור את נפשך בשעת המיתה
דבר אחר: "וישמרך" - ישמור רגליך מגיהנם
דבר אחר: "וישמרך" - ישמרך בעולם הבא

בבא קמא 
אמר רבי אבהו לעולם יהא אדם מן הנרדפים ולא מן הרודפים . שאין לך נרדף בעופות יותר מתורים ובני יונה והכשירם הכתוב לגבי המזבח .

מוהרא"ש זצ"ל בפירוש להגדה לפסח 
על ידי הודאה שאדם מהלל ומשבח את הבורא יתברך עולה עד סוד הכתר . כי אין דבר חשוב אצלו יתברך כתודה והודאה שעל ידי זה ממשיכים על עצמו שעשוע העולם הבא .

ליקוטי עצות
עַל־יְדֵי תְּפִלָּה כְּתִקּוּנוֹ כַּנַּ"ל, מִתְנוֹצֵץ אוֹר זְכוּת אָבוֹת. וְעַל־יְדֵי זֶה מַמְשִׁיכִין בְּחִינַת קְדֻשַּׁת אֶרֶץ יִשְׂרָאֵל גַּם עַכְשָׁו בַּגָּלוּת, וְעַל־יְדֵי זֶה זוֹכִין לִרְאוֹת בְּמַפָּלָתָם שֶׁל רְשָׁעִים. וְכָל זֶה נַעֲשָׂה עַל־יְדֵי לִמּוּד זְכוּת, שֶׁמְּלַמְּדִין עַל הָרָשָׁע שֶׁעַל־יְדֵי זֶה יְכוֹלִין לְהִתְפַּלֵּל .


מסכת סוטה 
'ואמר אליהם שמע ישראל' למה לו להגיד להם שמע ישראל ? אמר רבי יוחנן משם רבי שמעון בר יוחאי אפילו לא קיימתם אלא קריאת שמע שחרית וערבית אין אתם נמסרים בידם .

מלבים זכרונו לברכה
"משיב רעה תחת טובה", ה' משלם מדה כנגד מדה, והגם כי האדם המריע יכול לשוב מדרכו, "המשלם רעה תחת טובה" יתן לו ה' כמדתו, שגם אם ישוב ויעשה טוב ישלם לו ה' רעה תחת טובה, "והרעה לא תמוש מביתו" גם בעת ייטיב מעשיו .

מדרש שוחר טוב משלי
מפני מה זכו אנשי חזקיה לאריכות ימים מפני שהיו מתונים בדין .

ליקוטי עצות
טז. עַל־יְדֵי צְדָקָה מְתַקְּנִין פְּגַם הַכָּבוֹד, וּמַעֲלִין הַכָּבוֹד וְהַמַּלְכוּת מֵהַסִּטְרָא אַחֲרָא וְחוֹזֵר הַכָּבוֹד לְהַמְּבִינֵי מַדָּע, שֶׁהֵם מַנְהִיגֵי אֱמֶת


הרב יעקב אבוחצירא זצ"ל  מחשוף הלבן 
משה רבינו ע"ה בא להודיע לישראל מעלת התשובה , ובא להודיעם שאין שום דבר העומד בפני התשובה.  ואפילו נתקבצו כל העבירות החמורות והתמיד בהם ,  כשיעשה תשובה  הכל נמחל לו . שהרי אפילו אלישע אחר שמע כרוז בחיל גדול שובו בנים שובבים חוץ מאחר ואמרו רבותינו זכרונם לברכה שאם היה עושה תשובה היה מתקבל ,  שאין שום דבר העומד בפני התשובה . ועל התשובה העולם עומד ולא ברא הקב"ה את העולם עד שהקדים את התשובה .


מדרש רבה שיר השירים
מה מים מכסים ערוותו של ים שנאמר: (ישעיה יא) כמים לים מכסים.
כך תורה מכסים ערוותן של ישראל שנאמר: (משלי י)' ועל כל פשעים תכסה אהבה '


חיי מוהר"ן
הֲלא יֵשׁ אֶצְלִי אֲנָשִׁים שֶׁאֵינִי יוֹדֵעַ אִם הַשְּׁאוֹל תַּחְתִּיּוֹת הָיָה דַּי לָהֶם
כִּי גַּם הַשְּׁאוֹל תַּחְתִּיּוֹת הָיָה קָטָן לִפְנֵיהֶם
שֶׁאִם הָיָה אֶפְשָׁר לָהֶם לַחְתּר תַּחַת שְׁאוֹל תַּחְתִּית הָיוּ חוֹתְרִים
וְעַל יָדִי נִתְקָרְבוּ וְכוּ'


שיחות הר"ן כב'
טוֹב מְאד מִי שֶׁזּוֹכֶה לִהְיוֹת מְקרָב לְצַדִּיק אֲמִתִּי
כִּי לֶעָתִיד לָבוֹא כְּתִיב: "לֶאֱחֹז בְּכַנְפוֹת הָאָרֶץ וְיִנָּעֲרוּ רְשָׁעִים מִמֶּנָּה"
שֶׁיּאחֵז בְּכַנְפוֹת הָאָרֶץ וִינַעֵר אֶת הָרְשָׁעִים
אֲבָל מִי שֶׁהוּא מְקרָב לְצַדִּיק אֲמִתִּי
אֲזַי יַחֲזִיק וְיאחֵז עַצְמוֹ בְּהַצַּדִּיק
וְיִהְיֶה נִשְׁאָר קַיָּם וְלא יִהְיֶה נִנְעָר עִם הָרְשָׁעִים
מֵאַחַר שֶׁיַּחֲזִיק וְיאחֵז עַצְמוֹ בְּהַצַּדִּיק

מסכת קידושין
כך הקב"ה אמר להם לישראל בני בראתי יצר הרע ובראתי לו תורה תבלין אם אתם עוסקים בתורה אין אתם נמסרים בידו .


משלי
שַׁחוּ רָעִים, לִפְנֵי טוֹבִים;    וּרְשָׁעִים, עַל-שַׁעֲרֵי צַדִּיק.
רש"י
"שחו רעים לפני טובים" - לעתיד


ספר המידות
לג. עַל יְדֵי וִדּוּי יִתְבַּטֵּל מֵעָלֶיךָ מַחְשְׁבוֹת שוֹנְאֶיךָ.


איוב ג'
'שָׁם רְשָׁעִים חָדְלוּ רֹגֶז וְשָׁם יָנוּחוּ יְגִיעֵי כֹחַ.'
מצודות
"שם" - רוצה לומר  מה שאתאוה לשכון בקבר הוא בעבור כי שם חדלו הרשעים מרגזם ולא יוסיפו להתרגז ולכעוס על אנשים ומצאו אם כן  שוכני הקבר מרגוע מן הרשעים .
"יגיעי כח" - אותם שהיה כחם יגע ועיף מן העמל הנה שם ישכנו במנוחה .

משלי
פּוֹרֵעַ מוּסָר, מוֹאֵס נַפְשׁוֹ;    וְשׁוֹמֵעַ תּוֹכַחַת, קוֹנֶה לֵּב.


זוהר
וּכְשֶׁהוּא מִשְׁתַּדֵּל בַּעֲבוֹדַת רִבּוֹנוֹ וְלוֹמֵד תּוֹרָה, כַּמָּה שׁוֹמְרִים מְזֻמָּנִים כְּנֶגְדּוֹ לִשְׁמֹר אוֹתוֹ, וּשְׁכִינָה שׁוֹרָה עָלָיו, וְכֻלָּם מַכְרִיזִים לְפָנָיו וְאוֹמְרִים: תְּנוּ כָבוֹד לִדְיוֹקַן הַמֶּלֶךְ. תְּנוּ כָבוֹד לְבֶן הַמֶּלֶךְ. שָׁמוּר הוּא בָּעוֹלָם הַזֶּה וּבָעוֹלָם הַבָּא. אַשְׁרֵי חֶלְקוֹ

אמר רבי יהושע בן לוי כל השם אורחותיו בעולם הזה זוכה ורואה בישועתו של הקב"ה שנאמר  'ושם דרך אראנו בישע אלוהים'

חסד לאברהם זצ"ל
הקב"ה שמח בעשיית התשובה , יותר מכעסו על העבירה .

חסד לאברהם זצ"ל
יש עוון גורם פגם בנפש ונתקן בגיהנום ויש עוון פוגם בספירות ונתקן בגילגול , ויש צריך בגילגול וגיהנום . אמנם התשובה מוחק הכל ומתקן הכל .


כתר שם טוב
מהבעש"ט שמעתי איך יתפלל על שונאו, והתועלת היא זה כי שבע יפול צדיק וקם, ר"ל בז' ספירות נתגלגל נר"ן שלו. דהיינו נפש הם עבדים והבהמות שלו. ורוח היא אשתו, והדיבור הוא ג"כ זווג שבפה שנק' אשתו, זכה עזר לא זכה כנגדו, דהיינו שפגם בדבורו כגון לה"ר וכיוצא [מזה] נעשו <ממנו> אנשים שונאיו המדברים עליו. ופגם שבמוח במחשבה גורם שיש לו צער מבניו. ובנפש ג"כ אם פגם במעשיו ובעובדא גורם לו צער מעבדיו ובהמתו. ובכל הספירות יכול להעלות נר"נ, משא"כ בספירה שביעית, היא במלכות, ומשם יונקים הקליפות נוגה קשה לו להעלות נר"נ שם. נמצא <אויבים> [שונאיו] שבאו <לו> ע"י פגם הדיבור צריך לתקנם להעלותם ע"י דיבור התפלה, ובאם לאו, שדוחה אותם, נעשו יותר שונאים ע"י עביות וחומריות. לכך גם ענוש לצדיק לא טוב, כי הוא רוחו של צדיק עצמו. לכך צריך להתפלל על שונאיו לתקנם ולהעלותם, וע"י התפלה נמתק בשרשו ומוציא מהם רוחו, ומה שנשאר בהם הם כלים מאליהם, ישמע חכם ויוסיף לקח

מדרש רבה
מה השמן הזה כוס מלא שמן בידך ונפל לתוכו טיפה של מים יוצאת כנגדה טיפה של שמן, כך אם נכנס דבר תורה ללב, יוצא כנגדו דבר של ליצנות, נכנס ללב דבר של ליצנות יוצא כנגדו דבר של תורה .

תהילים מח
טו  כִּי זֶה, אֱלֹהִים אֱלֹהֵינוּ--עוֹלָם וָעֶד;    הוּא יְנַהֲגֵנוּ עַל-מוּת.
רש"י
"עלמות" - כאדם המנהיג את בנו קטן לאט , ומנחם פתר אותו לשון עולם וכן פתרונו ינהגנו 

זוהר 
כשרצה הקב"ה לעשות האדם, אמר למלאכים נעשה אדם בצלמנו וגו', רצה לעשותו ראש על כל מלאכי מעלה, שהוא יהיה הממונה על כל המלאכים, והם יהיו פקידים תחת שליטתו, כמו שנאמר ביוסף ויפקד פקידים על הארץ.
ועל כן רצו המלאכים לקטרג עליו, ואמרו להקב"ה מה אנוש כי תזכרנו, הלא הוא עתיד לחטא לפניך, ולמה אתה משפיל אותנו תחתיו. אמר להם הקב"ה אם אתם הייתם למטה בארץ כמו האדם, הייתם חוטאים יותר ממנו .

ספר המידות
מח. מִי שֶׁמִּתְוַדֶּה, הַקָּדוֹשׁ בָּרוּךְ הוּא אוֹהֵב אוֹתוֹ אַהֲבַת נְדָבָה וּמֵשִׁיב מִמֶּנּוּ חֲרוֹן אַפּוֹ.

משלי
כט  מָעוֹז לַתֹּם, דֶּרֶךְ יְהוָה;    וּמְחִתָּה, לְפֹעֲלֵי אָוֶן.

ליקוטי מוהר"ן
הַתְּפִילּוֹת שֶׁל פּוֹשְׁעֵי יִשְׂרָאֵל שֶׁמִּתְפַּלֵּל עִמָּהֶם
יְבַטֵּל הָרָע שֶׁלָּהֶם, וְיַעֲשֶׂה מֵהָרָע כִּסֵּא לַקְּדֻשָּׁה


תנא דבי אליהו 
אמר לי רבי שני פעמים גלו ישראל אחד בבית ראשון ואחד בבית שני . מפני מה ראשון ניתן זמן ובא , ואחרון לא ניתן להם זמן . אמרתי לו בני יושבי בית ראשון אף על פי שהיו עובדי עבודה זרה היה בהם דרך ארץ  . ומה היא דרך ארץ שהיתה בהם ? צדקה וגמילות חסדים .

כל אותם שנים שהיו ישראל במדבר היה ארונו של יוסף וארון של שכינה מהלכים זה עם זה . והיו עוברים ושבים אומרים מה טיבן של שתי ארונות הללו ?  אמרו אחד של מת ואחד של שכינה . אמרו וכי דרכו של מת להלך עם שכינה אמרו קיים זה מה שכתוב בזה .

חיי מוהר"ן רצט
פַּעַם אַחַת דִּבֵּר עִמִּי מֵעִנְיָן שֶׁאִי אֶפְשָׁר לִהְיוֹת אִישׁ כָּשֵׁר בֶּאֱמֶת. כִּי אִם כְּשֶׁמִּתְקָרְבִין לְהַצַּדִּיק הָאֱמֶת שֶׁבַּדּוֹר.
עָנָה וְאָמַר קדֶם שֶׁנִּמְצָא הַצַּדִּיק הָאֱמֶת בָּעוֹלָם יְכוֹלִים לְהִתְקָרֵב לְהַשֵּׁם יִתְבָּרַךְ מֵעַצְמוֹ.
אֲבָל אַחַר שֶׁכְּבָר נִמְצָא הַצַּדִּיק הָאֱמֶת בָּעוֹלָם
אִי אֶפְשָׁר לְהִתְקָרֵב לְהַשֵּׁם יִתְבָּרַךְ בֶּאֱמֶת בְּשׁוּם אפֶן כִּי אִם כְּשֶׁזּוֹכִין לְהִתְקָרֵב אֵלָיו.

קיצור שולחן ערוך סימן צב'
אין לך דבר שעומד בפני פיקוח נפש , כי לא נתנה תורה אלא למען החיים . שנאמר 'אשר יעשה אותם האדם וחי בהם' ודרשינן 'וחי בהם' ולא 'שימות בהם' חוץ מעבודה זרה גילוי עריות ושפיכות דמים שהם ב'יהרג ואל יעבור' .


חיי אדם דין ברכת התורה
מצינו שכל זמן שהיו ישראל  עוסקים בתורה , ויתר הקב"ה  על עוונותיהם .

בראשית
וַיֹּאמֶר אֱלֹהִים לְנֹחַ קֵץ כָּל בָּשָׂר בָּא לְפָנַי כִּי מָלְאָה הָאָרֶץ חָמָס מִפְּנֵיהֶם וְהִנְנִי מַשְׁחִיתָם אֶת הָאָרֶץ.
רש"י
"קץ כל בשר" - כל מקום שאתה מוצא זנות וע"א אנדרלמוסיא באה לעולם והורגת טובים ורעים .

ספר המידות
נא. עַל יְדֵי לִמּוּד תּוֹרָה יָשׁוּבוּ הַמְקַטְּרְגִים אָחוֹר.

יחזקאל יח
הַנֶּפֶשׁ הַחֹטֵאת, הִיא תָמוּת:  בֵּן לֹא-יִשָּׂא בַּעֲוֺן הָאָב, וְאָב לֹא יִשָּׂא בַּעֲוֺן הַבֵּן--צִדְקַת הַצַּדִּיק עָלָיו תִּהְיֶה, וְרִשְׁעַת הָרָשָׁע עָלָיו תִּהְיֶה.

ספר המידות
כב. עַל יְדֵי הָרַחֲמָנוּת יִתְבַּטֵּל מִמְּךָ הַתַּאֲווֹת.

א"ר אבדימי בר חמא בר חסא כל העוסק בתורה הקב"ה עושה לו חפצו שנאמר כי אם בתורת ה' חפצו .

משנה תורה לרמב"ם זצ"ל
יג   מי שחטא עליו חברו ולא רצה להוכיחו ולא לדבר לו כלום, מפני שהיה החוטא הדיוט ביותר או שהייתה דעתו משובשת, ומחל לו בליבו, ולא שטמו ולא הוכיחו--הרי זו מידת חסידות:  לא הקפידה תורה, אלא על המשטמה.

ספר המידות
ג. מִי שֶׁמְּבַקֵּשׁ רַחֲמִים עַל בְּנֵי דוֹרוֹ, זוֹכֶה לְגִלּוּי שְׁכִינָה.

יַעֲזֹב רָשָׁע דַּרְכּוֹ, וְאִישׁ אָוֶן מַחְשְׁבֹתָיו; וְיָשֹׁב אֶל-יְהוָה וִירַחֲמֵהוּ, וְאֶל-אֱלֹהֵינוּ כִּי-יַרְבֶּה לִסְלוֹחַ.  ח כִּי לֹא מַחְשְׁבוֹתַי מַחְשְׁבוֹתֵיכֶם, וְלֹא דַרְכֵיכֶם דְּרָכָי--נְאֻם, יְהוָה.

א"ר חלבו כל הקובע מקום לתפלתו אלקי אברהם בעזרו, וכשמת אומרים לו אי עניו אי חסיד מתלמידיו של אברהם אבינו. (ברכות ו ב)


ליקוטי עצות
כָּל הַחֶרְפּוֹת וּבוּשׁוֹת הַבָּאִים עַל הָאָדָם הֵם עַל־יְדֵי פְּגַם הַבְּרִית. וּלְהֵפֶךְ, עַל־יְדֵי תִּקּוּן הַבְּרִית זוֹכִין לְכָבוֹד .

ליקוטי מוהר"ן
הַתּוֹרָה הַקְּדוֹשָׁה שׁוֹמֶרֶת אוֹתָנוּ מִכָּל טֻמְאוֹת
הַצְּדָקָה מַצֶּלֶת מִמִּיתוֹת מְגֻנּוֹת

זוהר
אִם יִשְׁתַּדֵּל בַּתּוֹרָה, יִמְצָא רְפוּאָה בַּכֹּל. זֶהוּ שֶׁכָּתוּב (משלי ג) רִפְאוּת תְּהִי לְשָׁרֶךְ וְשִׁקּוּי לְעַצְמוֹתֶיךְ. וְכָתוּב (שם ד) וּלְכָל בְּשָׂרוֹ מַרְפֵּא. וְכָל אוֹתָם מְקַטְרְגִים מַכְרִיזִים וְאוֹמְרִים: פַּנּוּ מָקוֹם לִפְלוֹנִי עֶבֶד הַמֶּלֶךְ!

זוהר
כַּמָּה יֵשׁ לָהֶם לִבְנֵי אָדָם לְהִסְתַּכֵּל בַּעֲבוֹדַת הַקָּדוֹשׁ בָּרוּךְ הוּא. כַּמָּה יֵשׁ לָהֶם לְהִסְתַּכֵּל בְּדִבְרֵי תוֹרָה. שֶׁכָּל מִי שֶׁמִּשְׁתַּדֵּל בַּתּוֹרָה, כְּאִלּוּ מַקְרִיב כָּל קָרְבְּנוֹת הָעוֹלָם לִפְנֵי הַקָּדוֹשׁ בָּרוּךְ הוּא. וְלֹא עוֹד, אֶלָּא שֶׁהַקָּדוֹשׁ בָּרוּךְ הוּא מְכַפֵּר לוֹ עַל כָּל חֲטָאָיו, וּמְתַקְּנִים לוֹ כַּמָּה כִסְאוֹת לָעוֹלָם הַבָּא.

מדרש תנחומא
לעתיד לבוא הקדוש ברוך הוא יושב, והמלאכים נותנין כסאות לגדולי ישראל והן יושבין. והקדוש ברוך הוא יושב עם הזקנים כאב בית דין ודנין לאומות העולם, שנאמר, ה' במשפט יבא עם זקני עמו (ישע' ג יד)


מדרש רבה
אמר הקב"ה למשה מה עובדי כוכבים אומרין שאיני חוזר עמהם על שעבדו עבודת כוכבים שנאמר (דברים ט, יב): "סרו מהר" אפילו סוררים הן איני מניח אותם ועמהם אני דר שנאמר "אף סוררים לשכון יה אלהים"


ליקוטי הלכות
כִּי טֶבַע הַיִּרְאָה לְהָמִית וּלְהַזִּיק, כִּי רַבִּים מֵתִים אוֹ נִזּוֹקִים עַל-יְדֵי פַּחַד וְיִרְאָה, אֲבָל יִרְאָה דִּקְדֻשָּׁה, דְּהַיְנוּ הַיִּרְאָה מֵהַשֵּׁם יִתְבָּרַךְ אֵשׁ אֹכְלָה, אֵל גָּדוֹל וְנוֹרָא, הִיא מוֹסֶפֶת חַיִּים בְּחִינַת יִרְאַת ה' תּוֹסִיף יָמִים

ספר המידות
לז. מִי שֶׁאוֹהֵב תַּלְמִיד חָכָם, הַתּוֹרָה מְחַזֶּרֶת עָלָיו וְעַל זַרְעוֹ.

אורחות צדיקים
הנכנע לאלמנות ולגרים וסובל טורחם ומשאם, והשומע חרפתו ואינו משיב מחמת גודל ענוותנותו, זו היא ענווה ישרה מאוד.

אמר רבי יהודה בריה דרבי חייא כל העוסק בתורה  מתוך דוחק , תפילתו נשמעת . רבי אחא בר חנינא אף אין הפרגוד ננעל בפניו , רבי אבהו אף זוכה ומקבל פני שכינה .

מדרש תנחומא
הקדוש ברוך הוא שורה שכינתו עם ישראל אף על פי שהן טמאים, שנאמר, השוכן אתם בתוך טומאותם (ויק' טז טז)

מדרש רבה 
אמר להם הקב"ה לישראל בטחו בשמי . שכל מי שבוטח בי שמי עומד עליו ומצילו.

יעקב אבוחצירא זצ"ל
דרכי הטומאה לעומת דרכי הקדושה כקוף בפני אדם .

ליקוטי מוהר"ן
כִּי הַשֵּׁם יִתְבָּרַך מַנְהִיג עוֹלָמוֹ עַל פִּי דֶּרֶך הַטֶּבַע
וְהַטֶּבַע הוּא עַל פִּי הַנְהָגַת הַגַּלְגַּלִּים כַּיָּדוּעַ
וְכֵיוָן שֶׁהַצַּדִּיק יָכוֹל לִבְרא שָׁמַיִם חֲדָשִׁים
אֲזַי הוּא מְשַׁנֶּה כָּל הַגַּלְגַּלִּים, וְעוֹשֶׂה טֶבַע חָדָשׁ
וְעַל כֵּן בְּוַדַּאי הוּא יָכוֹל לַעֲשׂוֹת מוֹפְתִים, שֶׁהֵם שִׁנּוּי הַטֶּבַע

איוב
י  לָכֵן, אַנְשֵׁי לֵבָב--    שִׁמְעוּ-לִי: חָלִלָה לָאֵל מֵרֶשַׁע ;    וְשַׁדַּי מֵעָוֶל.
יא  כִּי פֹעַל אָדָם, יְשַׁלֶּם-לוֹ;    וּכְאֹרַח אִישׁ, יַמְצִאֶנּוּ.

אמר רבי אחא כתוב (תהילים ) 'וסביביו נשערה מאוד' מלמד שהקב"ה מדקדק עם הצדיקים כחוט השערה.

מדרש רבה ויקרא 
אמר רבי  יהושע בשם ר' לוי מאני של בשר ודם אתה למד אני של הקב"ה. ומה אני של בשר ודם על ידי שאמר פרעה ליוסף "אני פרעה" זכה לכל הכבוד הזה לכשיבא אני של הקדוש ברוך הוא (ישעיה מו, ד) "ועד זקנה אני הוא" וכתיב (שם מד, ו) "כה אמר ה' מלך ישראל וגואלו ה' צבאות אני ראשון ואני אחרון ומבלעדי אין אלהים" על אחת כמה וכמה .


חיי מוהר"ן לד'
אֶחָד שָׁאַל אוֹתוֹ בְּעֶרֶב ראשׁ הַשָּׁנָה הָאַחֲרוֹן בְּאוּמֶין סָמוּךְ לְהִסְתַּלְּקוּתוֹ. עֵצָה לְהַתְמָדָה
הֵשִׁיב לוֹ שֶׁלּא יְדַבֵּר עַל שׁוּם אֶחָד מִיִּשְׂרָאֵל.
וְשָׁאַל אוֹתוֹ וְאִם רוֹאִין שֶׁהוּא רָשָׁע גָּמוּר
גָּעַר בּוֹ רַבֵּנוּ זִכְרוֹנוֹ לִבְרָכָה אֵיךְ אַתָּה אוֹמֵר עַל אֶחָד מִיִּשְׂרָאֵל שֶׁהוּא רָשָׁע גָּמוּר
הֲלא נִמְצָא בּוֹ בְּוַדַּאי עוֹד מְעַט טוֹב אוֹ אֵיזֶה נְקֻדָּה טוֹבָה שֶׁשָּׁם אֵינוֹ רָשָׁע.

כתר שם טוב לבעל שם טוב זצ"ל
על ידי שהיה מידה של עין הרע אצל תלמידי אברהם אבינו ע"ה הם שיברו אותה והפכו אותה לטובה על ידי זה נחלו העולם הזה והבא
אבל תלמידי בלעם על ידי מידה זו הרשיעו יותר ויותר עד שהעמיקו לעצמם גיהנום רחמנא לצלן.

מדרש רבה שיר השירים
ומה מים יורדין טיפין טיפין ונעשית נחלים נחלים.
כך תורה אדם למד ב' הלכות היום וב' למחר, עד שנעשה כנחל נובע.

ילקוט שמעוני
וילך איש מבית לוי להיכן הלך שהלך בעצת בתו. תנא עמרם גדול הדור היה כיון שראה שאמר פרעה כל הבן הילוד אמר לשוא אנו עמלים. עמד וגרש את אשתו עמדו כולן וגרשו את נשותיהן. אמרה לו בתו אבא גזירתך קשה [משל פרעה] שפרעה לא גזר אלא על הזכרים ואתה גוזר על הזכרים ועל הנקבות. פרעה לא גזר אלא בעולם הזה ואתה גזרת בעולם הזה ובעולם הבא. פרעה רשע הוא ספק מתקיימת גזירתו ספק אינו מתקיימת ואתה צדיק וגזירתך מתקיימת שנאמר ותגזר אומר ויקם לך. עמד והחזיר את אשתו עמדו כולן והחזירו את נשותיהן.

ספר המידות
ב. מִי שֶׁרוֹדֵף אֶת חֲבֵרוֹ, הַקָּדוֹשׁ בָּרוּךְ הוּא מֵבִיא עָלָיו רָעָה, כְּדֵי שֶׁיִּשְׁכַּח אֶת חֲבֵרוֹ מִלִּרְדּוֹף אוֹתוֹ.

ספר המידות
ח. הַתּוֹרָה הִיא תִּקּוּן לְעַזּוּת.

אמר רבי אבא בר כהנא: נעמה אשתו של נח היתה,
למה היו קורין אותה נעמה?
שהיו מעשיה נעימים.


מדרש רבה בראשית
פגע בו אדם הראשון בקין אמר לו: מה נעשה בדינך?
אמר לו: עשיתי תשובה ונתפשרתי, התחיל אדם הראשון מטפח על פניו.
אמר: כך היא כחה של תשובה, ואני לא הייתי יודע?!
מיד עמד אדם הראשון ואמר: (תהלים צב): מזמור שיר ליום השבת וגו'.


ספר המידות
ט. מִי שֶׁמּוֹשִׁיעַ לַעֲנִיִּים, יֵשׁ בּוֹ כּחַ בְּהִסְתַּכְּלוּת עַל בַּעֲלֵי גַאֲוָה לְהַשְׁפִּיל אוֹתָם.

רבי ישראל מסלנט זצ"ל
צריך לראות את העני כאילו הוא גם עשיר כי יש לו את אותו ריבונו של עולם שיש לנו .

מדרש רבה אסתר 
אמר לו הקב"ה למרדכי אתה דרשת שלום נפש אחת לדעת את שלום אסתר , סופך לדרוש שלום אומה שלימה

תנא דבי אליהו
זכרו תורת משה . וכי התורה של משה ,  הלא שלך היא . אלא בגלל שעמד בתפילה על ישראל כמה פעמים והציל אותם ממיתה העלה עליו הכתוב כאילו התורה שלו .

ר'בינו י'תקן א'ת כ'ולם . ראשי תיבות א'מן כ'ן י'הי ר'צון .

מועד קטן טז:
(תהלים ז, א) 'שגיון לדוד אשר שר לה' על דברי כוש'  וכי כוש שמו והלא שאול שמו אלא מה כושי משונה בעורו  ,אף שאול משונה במעשיו  . כיוצא בדבר אתה אומר (במדבר יב, א) 'על אודות האשה הכושית אשר לקח' וכי כושית שמה והלא ציפורה שמה , אלא מה כושית משונה בעורה אף ציפורה משונה במעשיה . כיוצא בדבר אתה אומר (ירמיהו לח, ז)' וישמע עבד מלך הכושי' וכי כושי שמו והלא צדקיה שמו , אלא מה כושי משונה בעורו אף צדקיה משונה במעשיו . כיוצא בדבר אתה אומר (עמוס ט, ז)' הלא כבני כושיים אתם לי בית ישראל' וכי כושיים שמן והלא ישראל שמן , אלא מה כושי משונה בעורו אף ישראל משונין במעשיהן מכל האומות .

מדרש תנחומא
אם שמוע תשמע, תשמע תפלתך, כגון חוני המעגל. בשעה שנצטרכו ישראל לגשמים, נתכנסו אצלו ואמרו לו, התפלל עלינו שאנו צריכין למטר. מיד עג עוגה ועמד בתוכה, לקיים מה שנאמר, על משמרתי אעמודה (חבקוק ב א). התחילו גשמים מנטפין. אמר לא כך שאלתי, אלא גשמי רצון ברכה ונדבה. התחילו הגשמים יורדים כתקנן. מי גרם לו להיות מתפלל והקדוש ברוך הוא שומע תפלתו. על ידי שהיה שומע לדברי תורה.


זוהר 
איך יכול האדם להתחזק בקב"ה  ?מי שמתחזק בתורה , מתחזק בעץ החיים ונותן תעצומות לשכינה והרבה סניגורים עומדים עליו להזכירו לטוב .

ראש השנה יז.
רבא אמר כל המעביר על מדותיו מעבירין לו על כל פשעיו , שנאמר נושא עון ועובר על פשע , למי נושא עון למי שעובר על פשע .

משלי
כז  שֹׁחֵר טוֹב, יְבַקֵּשׁ רָצוֹן;    וְדֹרֵשׁ רָעָה תְבוֹאֶנּוּ.


ליקוטי מוהר"ן
כִּי הַשִּׂיחָה שֶׁמְּדַבֵּר הָאָדָם עַצְמוֹ בֵּינוֹ לְבֵין קוֹנוֹ
הוּא דֶּרֶך חָדָשׁ וּתְפִילָּה חֲדָשָׁה
שֶׁהָאָדָם אוֹמְרָהּ מִלִּבּוֹ מֵחָדָשׁ
עַל כֵּן אֵין הַמְקַטְרְגִים מְצוּיִים כָּל כָּך לֶאֱרב
וְאַף עַל פִּי כֵן הִזְהִיר מְאד גַּם עַל אֲמִירַת שְׁאָר תְּחִנּוֹת וּבַקָּשׁוֹת
כַּמְבאָר בִּדְבָרֵינוּ כַּמָּה פְּעָמִים.

