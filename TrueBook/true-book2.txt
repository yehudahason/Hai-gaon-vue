ספר המידות ממון
קד. לְכָל הַדְּבָרִים הֵן חָכְמָה אוֹ עשֶׁר אוֹ בָּנִים, צָרִיךְ עֵסֶק בְּדֶרֶךְ הַטֶּבַע, וִיבַקֵּשׁ רַחֲמִים, שֶׁיַּצְלִיחַ בִּדְבַר הָעֵסֶק.

ספר המידות
אָסוּר לָאָדָם שֶׁיִּהְיֶה כְּפוּי טוֹבָה בֵּין לְיִשְׂרָאֵל בֵּין לְגוֹי.


ליקוטי עצות תענית 
עַל כָּל צָרָה שֶׁלֹּא תָּבוֹא גּוֹזְרִין תַּעֲנִית, כִּי תַּעֲנִית הוּא בְּחִינַת הֶאָרַת וּנְשִׂיאַת פָּנִים, שֶׁהוּא בְּחִינַת הַמְתָּקַת וּבִטּוּל הַדִּינִים, שֶׁעַל־יְדֵי־זֶה נִתְבַּטְּלִין כָּל הַצָּרוֹת. גַּם נִצּוֹלִין מֵעֲנִיּוּת וּמֵחֶרְפּוֹת וּבוּשׁוֹת וְזוֹכִין לַעֲשִׁירוּת, גַּם זוֹכֶה שֶׁהַקָּדוֹשׁ־בָּרוּךְ־הוּא עוֹשֶׂה עַל יָדוֹ מוֹפְתִים:

מדרש משלי 
אם ראית אדם שהוא מדבר טוב על חבירו אף מלאכי השרת מדברים עליו זכות וטוב לפני הקב"ה .


מדרש שוחר טוב משלי 
התחיל אותו איש לנחמו ואמר לפניו אדוני המלך !   שבועה נשבע הקב"ה לאביך שאינו פוסק לעולם מלוכה מזרעו .   אלא כך דרכו של הקב"ה מוכיח וחוזר ומרצה שנאמר (משלי ג' ) 'כי את אשר יאהב ה' יוכיח וכאב את בן ירצה' . אבל הקב"ה מחזירך למלכותך !  כיוון ששמע שלמה כן מיד נתקררה דעתן עליו ושמח .


ליקוטי מוהר"ן ח"א סא'
וְיֵשׁ צַדִּיקֵי הַדּוֹר שֶׁאֱמוּנָתָם שְׁלֵמָה בְּוַדַּאי
וְאַף עַל פִּי כֵן יֵשׁ עֲלֵיהֶם מַחֲלקֶת
"וְהוּא חֵטְא רַבִּים נָשָׂא" וְכוּ',: "וַעֲווֹנווֹתָם הוּא יִסְבּל"
הַיְנוּ שֶׁיֵּשׁ לוֹ מַחֲלקֶת בִּשְׁבִיל הָעוֹלָם
וְעַל יְדֵי הַמַּחֲלקֶת שֶׁיֵּשׁ עָלָיו
עַל יְדֵי זֶה מְתַקֵּן הָאֱמוּנַת חֲכָמִים אֵצֶל הַהֲמוֹן עָם

כל רב שדורש על פי מה שמקובל במקרא במשנה בתלמוד הלכות מוסר חסידות וקבלה  כשר הוא  . רבנים לא הגונים  , הם אלה כאלו שסטו מהמסורת היהודית או שהם  בעלי מחלוקת ולשון הרע .

רבי יהונתן איבשיץ זצ"ל על איכה ג'
ידוע דהמלבין פני חבירו ברבים כאלו שופך דם . הנעלב כששומע חרפתו ואינו משיב ומקבל אותו באהבה הרי דמו נשפך לרצון לפני ה' וכאלו נזרק דמו למזבח והוא כבישת היצר הרע ביותר.

זוהר אמור
אָמַר רַבִּי יוֹסֵי, עָתִיד הַקָּדוֹשׁ בָּרוּךְ הוּא לְהַשְׁלִים עִם יִשְׂרָאֵל וְשֶׁיִּמָּצְאוּ שְׁלֵמִים בַּכֹּל, שֶׁהֲרֵי לֹא יִהְיוּ בָהֶם כְּלָל בַּעֲלֵי מוּמִים, מִשּׁוּם שֶׁיִּהְיוּ תִקּוּנוֹ שֶׁל עוֹלָם, כְּמוֹ הַכֵּלִים הַלָּלוּ וּלְבוּשׁוֹ שֶׁל אָדָם שֶׁהֵם תִּקּוּן הַגּוּף. זֶהוּ שֶׁכָּתוּב (איוב לח) וַיִּתְיַצְּבוּ כְּמוֹ לְבוּשׁ.  בֹּא רְאֵה, כְּשֶׁיִּתְעוֹרְרוּ מֵהֶעָפָר, כְּמוֹ שֶׁנִּכְנְסוּ כָּךְ יָקוּמוּ, חִגְרִים אוֹ סוּמִים נִכְנְסוּ, חִגְרִים וְסוּמִים - יָקוּמוּ, בְאוֹתוֹ לְבוּשׁ. שֶׁלֹּא יֹאמְרוּ שֶׁאַחֵר הוּא שֶׁהִתְעוֹרֵר. וְאַחַר כָּךְ הַקָּדוֹשׁ בָּרוּךְ הוּא יְרַפֵּא אוֹתָם וְיִמָּצְאוּ שְׁלֵמִים לְפָנָיו, וְאָז יִהְיֶה הָעוֹלָם שָׁלֵם בַּכֹּל, אָז - (זכריה יד) בַּיּוֹם הַהוּא יִהְיֶה ה' אֶחָד וּשְׁמוֹ אֶחָד.


יואל ב'
וְגַם-עַתָּה, נְאֻם-יְהוָה, שֻׁבוּ עָדַי, בְּכָל-לְבַבְכֶם; וּבְצוֹם וּבִבְכִי, וּבְמִסְפֵּד.   וְקִרְעוּ לְבַבְכֶם וְאַל-בִּגְדֵיכֶם, וְשׁוּבוּ אֶל-יְהוָה אֱלֹהֵיכֶם:  כִּי-חַנּוּן וְרַחוּם, הוּא--אֶרֶךְ אַפַּיִם וְרַב-חֶסֶד, וְנִחָם עַל-הָרָעָה.   מִי יוֹדֵעַ, יָשׁוּב וְנִחָם; וְהִשְׁאִיר אַחֲרָיו, בְּרָכָה--מִנְחָה וָנֶסֶךְ, לַיהוָה אֱלֹהֵיכֶם.

איוב מב'
 וַיַּעַן אִיּוֹב אֶת-יְהוָה; וַיֹּאמַר.
ידעת יָדַעְתִּי, כִּי-כֹל תּוּכָל;    וְלֹא-יִבָּצֵר מִמְּךָ מְזִמָּה.
מִי זֶה, מַעְלִים עֵצָה--    בְּלִי-דָעַת:
הִגַּדְתִּי, וְלֹא אָבִין;    נִפְלָאוֹת מִמֶּנִּי, וְלֹא אֵדָע.
שְׁמַע-נָא, וְאָנֹכִי אֲדַבֵּר;    אֶשְׁאָלְךָ, וְהוֹדִיעֵנִי.
לְשֵׁמַע-אֹזֶן שְׁמַעְתִּיךָ;    וְעַתָּה, עֵינִי רָאָתְךָ.
עַל-כֵּן, אֶמְאַס וְנִחַמְתִּי--    עַל-עָפָר וָאֵפֶר.


ליקוטי מוהר"ן ח"א נה'
כִּי הָרְשָׁעִים מַמְשִׁיכִים בְּחִינַת רַע עַיִן עַל שׂוֹנְאֵיהֶם
בְּחִינַת 'וְלא עוֹד אֶלָּא שֶׁרוֹאֶה בְּשׂוֹנְאָיו'
וְהָאָדָם נִצּוֹל מֵרַע עַיִן הַזֶּה, עַל יְדֵי לִמּוּד זְכוּת שֶׁלִּמֵּד עַל הָרָשָׁע
כִּי גַּם הַקָּדוֹשׁ בָּרוּך הוּא מְלַמֵּד זְכוּת עַל הָרָשָׁע
בִּשְׁבִיל לְהַצִּיל אֶת הַצַּדִּיק מֵרַע עַיִן שֶׁל הָרָשָׁע


מסכת סוטה  יא ע"ב
דרש רב עוירא בשכר נשים צדקניות שהיו באותו הדור נגאלו ישראל ממצרים .

זוהר אחרי מות
עָתִיד הַקָּדוֹשׁ בָּרוּךְ הוּא לְטַהֵר אֶת אַרְצוֹ מִכָּל טֻמְאַת הָעַמִּים עוֹבְדֵי עֲבוֹדָה זָרָה שֶׁטִּמְּאוּ אוֹתָהּ, כְּמִי שֶׁאוֹחֵז בְּטַלִּיתוֹ וּמְנַעֵר אֶת הַטִּנֹּפֶת מִמֶּנָּה. וְכָל אוֹתָם שֶׁנִּקְבְּרוּ בָּאָרֶץ הַקְדוֹשָׁה, לִזְרֹק אוֹתָם הַחוּצָה, וּלְטַהֵר אֶת הָאָרֶץ

תנא דבי אליהו
מכאן אמרו כל תלמיד חכם שעוסק בתורה בכל יום תמיד בשביל להרבות כבוד שמיים .  אין צריך לא חרב ולא חנית ולא רומח ולא כל דבר שיהיו לו שומר . שהקב"ה משמרו בעצמו .  ומלאכי שרת עומדים לו סביב סביב וחרבות ביד כולם ומשמרים אותו .  שנאמר 'רוממות אל בגרונם' (תהילים קמט' ) .


ליקוטי מוהר"ן ח"א טו'
א. מִי שֶׁרוֹצֶה לִטְעם טַעַם אוֹר הַגָּנוּז
הַיְנוּ סוֹדוֹת הַתּוֹרָה שֶׁיִּתְגַּלֶּה לֶעָתִיד
צָרִיךְ לְהַעֲלוֹת מִדַּת הַיִּרְאָה לְשָׁרְשָׁהּ
ב. וּבַמֶּה מַעֲלִין אֶת הַיִּרְאָה ?
בִּבְחִינַת מִשְׁפָּט כְּמוֹ 
שֶׁכָּתוּב: "מֶלֶךְ בְּמִשְׁפָּט יַעֲמִיד אָרֶץ"
וְאֶרֶץ הוּא בְּחִינַת יִרְאָה
כְּמוֹ שֶׁכָּתוּב: "אֶרֶץ יָרְאָה"
הַיְנוּ שֶׁיִּשְׁפּט אֶת כָּל עֲסָקָיו
כְּמוֹ שֶׁכָּתוּב: "יְכַלְכֵּל דְּבָרָיו בַּמִּשְׁפָּט"
הַיְנוּ שֶׁיִּשְׁפּט וְיָדִין בְּעַצְמוֹ כָּל עֲסָקָיו
וּבָזֶה יָסִיר מֵעָלָיו כָּל הַפְּחָדִים
וְיַעֲלֶה בְּחִינַת יִרְאָה בָּרָה וּנְקִיָּה
וְתִשָּׁאֵר אַךְ יִרְאַת הַשֵּׁם וְלא יִרְאָה אַחֶרֶת
כִּי כְּשֶׁאֵין אָדָם דָּן וְשׁוֹפֵט אֶת עַצְמוֹ
אֲזַי דָּנִין וְשׁוֹפְטִין אוֹתוֹ לְמַעְלָה
כִּי 'אִם אֵין דִּין לְמַטָּה יֵשׁ דִּין לְמַעְלָה'
וּכְשֶׁשּׁוֹפְטִין אֶת הָאָדָם בְּמִשְׁפָּט דִּלְעֵלָּא
אֲזַי הַדִּין נִתְלַבֵּשׁ בְּכָל הַדְּבָרִים
וְכָל הַדְּבָרִים נַעֲשִׂים שְׁלוּחִים לַמָּקוֹם
לַעֲשׂוֹת בְּזֶה הָאִישׁ מִשְׁפָּט כָּתוּב
כְּמוֹ שֶׁאָמְרוּ חֲכָמֵינוּ, זִכְרוֹנָם לִבְרָכָה .
'"לְמִשְׁפָּטֶיךָ עָמְדוּ", אֲזַי "הַכּל עֲבָדֶיךָ" לַעֲשׂוֹת דִּין בְּזֶה הָאָדָם'
אֲבָל כְּשֶׁשּׁוֹפֵט אֶת עַצְמוֹ
וּכְשֶׁיֵּשׁ דִּין לְמַטָּה אֵין דִּין לְמַעְלָה
וְאֵין הַיִּרְאָה מִתְלַבֵּשׁ בְּשׁוּם דָּבָר לְעוֹרֵר אֶת הָאָדָם
עד כאן ציטוט 
הכוונה בלשפוט כל עסקיו ,  זה רק להתפלל על מה שצריך ועל כל התוכחות .

זוהר אחרי מות
בְּשָׁעָה שֶׁבָּרָא הַקָּדוֹשׁ בָּרוּךְ הוּא אֶת הָעוֹלָם, רָצָה לִבְרֹא אָדָם. נִמְלַךְ בַּתּוֹרָה. אָמְרָה לְפָנָיו: תִּרְצֶה לִבְרֹא הָאָדָם הַזֶּה?! עָתִיד הוּא לַחֲטֹא לְפָנֶיךְ וְעָתִיד הוּא לְהַרְגִּיז לְפָנֶיךְ. אִם תַּעֲשֶׂה לוֹ כְמַעֲשָׂיו, הֲרֵי הָעוֹלָם לֹא יוּכַל לַעֲמֹד לְפָנֶיךְ, כָּל שֶׁכֵּן אוֹתוֹ הָאִישׁ. אָמַר לָהּ: וְכִי לְחִנָּם נִקְרֵאתִי (שמות לד) אֵל רַחוּם וְחַנּוּן אֶרֶךְ אַפַּיִם? 
וְטֶרֶם שֶׁבָּרָא הַקָּדוֹשׁ בָּרוּךְ הוּא אֶת הָעוֹלָם, בָּרָא תְשׁוּבָה. אָמַר לָהּ לַתְּשׁוּבָה: אֲנִי רוֹצֶה לִבְרֹא אָדָם בָּעוֹלָם, עַל מְנָת שֶׁכְּשֶׁיָּשׁוּבוּ לָךְ מֵחֲטָאֵיהֶם, שֶׁתִּהְיִי עֲתִידָה לַעֲזֹּב אֶת חֲטָאֵיהֶם וּלְכַפֵּר עֲלֵיהֶם. וּבְכָל שָׁעָה וְשָׁעָה הַתְּשׁוּבָה זְמִינָה לָאֲנָשִׁים, וּכְשֶׁאֲנָשִׁים שָׁבִים מֵחֲטָאֵיהֶם, הַתְּשׁוּבָה הַזּוֹ שָׁבָה לַקָּדוֹשׁ בָּרוּךְ הוּא, וְהוּא מְכַפֵּר עַל הַכֹּל, וְהַדִּינִים נִכְנָעִים, וְכֻלָּם מִתְבַּשְּׂמִים, וְאָדָם נִטְהָר מֵחֶטְאוֹ.

מדרש תנחומא מצורע
הכל תלוי בלשון. זכה, לחיים, נתחייב, למות. עסק בתורה בלשונו, זכה לחיים. שהתורה עץ חיים, שנאמר, עץ חיים היא למחזיקים בה (שם ג יח). והיא רפואתו של לשון הרע, שנאמר, מרפא לשון עץ חיים, וסלף בה שבר ברוח (שם טו ד).


דוד המלך היה תמיד עושה חשבון נפש ומפשפש במעשיו להתפלל ולעשות תשובה על כל דבר . לפני שיתבעו אותו לדין   בעלי הדין שבעולם .


זוהר ויקרא
אַשְׁרֵי חֶלְקוֹ שֶׁל מִי שֶׁמִּתְעוֹרֵר בְּאוֹתוֹ זְמַן (חצות ) וְעוֹסֵק בַּתּוֹרָה, וְכָל מִי שֶׁעוֹמֵד בְּאוֹתוֹ זְמַן וְעוֹסֵק בַּתּוֹרָה, נִקְרָא חֲבֵרוֹ שֶׁל הַקָּדוֹשׁ בָּרוּךְ הוּא וּכְנֶסֶת יִשְׂרָאֵל, וְלֹא עוֹד, אֶלָּא שֶׁאֵלּוּ נִקְרָאִים אַחִים וְרֵעִים שֶׁלּוֹ, שֶׁכָּתוּב (תהלים קפב) לְמַעַן אַחַי וְרֵעָי אֲדַבְּרָה נָּא שָׁלוֹם בָּךְ. וְנִקְרָאִים חֲבֵרִים שֶׁל הַמַּלְאָכִים הָעֶלְיוֹנִים וְהַמַּחֲנוֹת הָעֶלְיוֹנִים, שֶׁכָּתוּב (שיר ח) חֲבֵרִים מַקְשִׁיבִים לְקוֹלֵךְ.

משנה תורה לרמב"ם זצ"ל הלכות תשובה
ח  נִמְצֵאתָ אוֹמֵר שְׁאֵין הָאֵל גּוֹזֵר עַל פַּרְעֹה לְהָרַע לְיִשְׂרָאֵל, וְלֹא עַל סִיחוֹן לַחֲטֹא בְּאַרְצוֹ, וְלֹא עַל הַכְּנַעֲנִיִּים לְהַתְעִיב, וְלֹא עַל יִשְׂרָאֵל לַעֲבֹד עֲבוֹדָה זָרָה; אֵלָא כֻּלָּן חָטְאוּ מֵעַצְמָן, וְנִתְחַיְּבוּ כֻּלָּן לִמְנֹעַ מֵהֶן הַתְּשׁוּבָה.
ט  [ד] וּבְעִנְיָן זֶה שׁוֹאֲלִין הַנְּבִיאִים וְהַצַּדִּיקִים בִּתְפִלּוֹתֵיהֶם מֵה' לְעָזְרָם עַל דֶּרֶךְ הָאֱמֶת, כְּמוֹ שֶׁאָמַר דָּוִיד "הוֹרֵנִי ה', דַּרְכֶּךָ" (תהילים כז,יא; תהילים פו,יא)--כְּלוֹמַר אַל יִמְנְעוּנִי חֲטָאַי דֶּרֶךְ הָאֱמֶת


זוהר ויקרא
מִכָּאן לָמַדְנוּ, שֶׁכָּל אָדָם שֶׁמְּכַסֶּה אֶת חֲטָאָיו וְאֵינוֹ מְפָרֵשׁ אוֹתָם לִפְנֵי הַקָּדוֹשׁ בָּרוּךְ הוּא וִיבַקֵּשׁ עֲלֵיהֶם רַחֲמִים, לֹא נוֹתְנִים לוֹ לִפְתֹּחַ פֶּתַח שֶׁל תְּשׁוּבָה, מִשּׁוּם שֶׁהוּא מִתְבַּיֵּשׁ (מכסה) מִמֶּנּוּ. וְאִם הוּא מְפָרֵשׁ אוֹתָם לִפְנֵי הַקָּדוֹשׁ בָּרוּךְ הוּא, הַקָּדוֹשׁ בָּרוּךְ הוּא חָס עָלָיו, וְיִתְגַּבְּרוּ הָרַחֲמִים עַל הַדִּין.


זוהר ויקרא
בֹּא רְאֵה, מִשּׁוּם שֶׁיּוֹסֵף שָׁמַר אֶת הַבְּרִית הַזּוֹ וְלֹא רָצָה לְשַׁקֵּר בָּהּ, זָכָה לְכָבוֹד בָּעוֹלָם הַזֶּה וּלְכָבוֹד בָּעוֹלָם הַבָּא, וְלֹא עוֹד, אֶלָּא שֶׁהַקָּדוֹשׁ בָּרוּךְ הוּא הִשְׁרָה אֶת שְׁמוֹ בְּתוֹכוֹ, שֶׁכָּתוּב (תהלים פא) עֵדוּת בִּיהוֹסֵף שָׂמוֹ. וְזָכָה לְבִרְכַּת הָעוֹלָם הַזֶּה וּלְבִרְכַּת הָעוֹלָם הַבָּא.

ליקוטי מוהר"ן  ח"א  קמה'
מִי שֶׁאוֹחֵז תַּאֲוָותוֹ מִמַּחֲלקֶת, בְּוַדַּאי כְּאִלּוּ לא מֵת
כְּמוֹ שֶׁבִּקֵּשׁ דָּוִד: "אָגוּרָה בְאָהָלְך עוֹלָמִים"
וְכִי אֶפְשָׁר לָדוּר בִּשְׁנֵי עוֹלָמוֹת, אֶלָּא שֶׁיִּהְיוּ אוֹמְרִים דְּבַר הֲלָכָה מִשְׁמוֹ
וְאָז 'כְּאִלּוּ לא מֵת'
אֲבָל עַל יְדֵי מַחֲלקֶת, מָצִינוּ שֶׁלּא אָמְרוּ הֲלָכָה מִשְּׁמָם
כְּמוֹ אֲחֵרִים וְיֵשׁ אוֹמְרִים

שמואל טז'
"וַיֹּ֨אמֶר יְהֹוָ֜ה אֶל־שְׁמוּאֵ֗ל אַל־תַּבֵּ֧ט אֶל־מַרְאֵ֛הוּ וְאֶל־גְּבֹ֥הַּ קוֹמָת֖וֹ כִּ֣י מְאַסְתִּ֑יהוּ כִּ֣י ׀ לֹ֗א אֲשֶׁ֤ר יִרְאֶה֙ הָאָדָ֔ם כִּ֤י הָאָדָם֙ יִרְאֶ֣ה לַעֵינַ֔יִם וַיהֹוָ֖ה יִרְאֶ֥ה לַלֵּבָֽב׃  "
רש"י
"אל תבט אל מראהו" - אל יופי תארו.
"כי מאסתיהו" - לפי שכעסן הוא כמה שנאמר (לקמן יז כח) 'ויחר אף אליאב בדוד'.

ספר המידות צדקה
לב. עַל יְדֵי צְדָקָה יִהְיֶה לְךָ בָּנִים, וְיִהְיֶה שָׁלוֹם בֵּינֵיהֶם.


מדרש שוחר טוב תהילים עו'
מפני מה זכה יהודה למלכות מפני שהודה במעשה תמר .

פניני הלכה לרב אליעזר מלמד שליט"א
אמרו חכמים במסכת דרך ארץ (ד"א זוטא ח'), שאורח המטריח את בעל הבית זה  מגונה. וישנו פתגם האומר: "ביום הראשון האורח כאור זורח, ביום השני לבני הבית לטורח, ביום השלישי סורח, וביום הרביעי, אם הוא פיקח, כצבי הוא בורח".

מדרש שוחר טוב תהילים עב'
כשם שהחמה ולבנה מאירים לעולם הזה . כך הצדיקים עתידים להאיר לעולם הבא שנאמר (ישעיהו ס ) 'והלכו גוים לאורך ומלכים לנוגה זרחך' .


מדרש שוחר טוב תהילים ע'
אוי להם לרשעים שאינם מתים לעולם הבא אלא מן הקנאה שהם רואים ומן הכעס .

מסכת דרך ארץ זוטא ד'
עיניך שלא נתת בממון שאינו שלך
הם יאירו באישון חושך,
שנאמר": "וזרח בחשך אורך ואפלתך כצהרים" (ישעיה נח).
אזניך שלא שמעת בהם דברים בטלים,
הם יקשיבו לך שלום בעולם,
ויאזינו לחיי העולם הבא.
שנאמר "ואזניך תשמענה דבר מאחריך,
לאמר זה הדרך לכו בו כי תאמינו וכי תשמאילו" (ישעיה ל).
פיך שלא סיפר לשון הרע -
עליו יהרגו כל בעלי הרוגים.
פיך שעסק בתורה,
עליו יתברכו כל בעלי ברכה.
ידיך ששמרת מגזל,
מה יעשו לך כל בני עולה.
ידיך שלא קפצת מן הצדקה,
מה יעשו לך כל בעלי כסף וזהב.
רגליך שלא קדמוך לדבר עבירה,
מה יעשה לך מלאך המות.


מדרש רבה קהלת יא'  
"שְׂמַח בָּחוּר בְּיַלְדוּתֶיךָ, וִיטִיבְךָ לִבְּךָ בִּימֵי בְחוּרוֹתֶיךָ, וְהַלֵּךְ בְּדַרְכֵי לִבְּךָ, וּבְמַרְאֵי עֵינֶיךָ; וְדָע, כִּי עַל-כָּל-אֵלֶּה יְבִיאֲךָ הָאֱלֹהִים בַּמִּשְׁפָּט."
רבי חייא רבה אמר  : לאחד שברח מפני השר והיה רץ והוא רץ אחריו .  אמר לו מעט בריצה שלא תתעייף בחזרה .


מדרש רבה וישלח 
(איכה ג) 'חדשים לבקרים רבה אמונתך'
אמר רבי שמעון בר אבא: על שאתה מחדשנו בכל בוקר ובוקר, אנו יודעים שאמונתך רבה להחיות לנו את המתים.
אמר רבי אלכסנדרי: ממה שאתה מחדשנו בבוקרן של מלכיות, אנו יודעים שאמונתך רבה לגאלנו.

ליקוטי מוהר"ן ח"א  רז'
כָּל הַדִּבּוּרִים הֵם בְּחִינַת גְּבוּרוֹת
וְצָרִיך לְהַמְתִּיקָם
וְהַהַמְתָּקָה הוּא עַל יְדֵי לִמּוּד הַתּוֹרָה וְדִבּוּרִים טוֹבִים שֶׁמְּדַבְּרִים
עַל יְדֵי זֶה מַמְתִּיקִים הַדִּבּוּרִים שֶׁהֵם בְּחִינַת הַגְּבוּרוֹת.
וְדַע שֶׁלִּפְעָמִים יוֹצְאִין גְּבוּרוֹת קָשׁוֹת רַחֲמָנָא לִצְלָן
וְהֵם בָּאִים בְּזֶה הָעוֹלָם לִגְדוֹלֵי הַדּוֹר מֵחֲמַת שֶׁיֵּשׁ לָהֶם דַּעַת גָּדוֹל
וְהַצַּדִּיק הַדּוֹר צָרִיך לִרְאוֹת לְהַמְתִּיק אֵלּוּ הַגְּבוּרוֹת קָשׁוֹת שֶׁהֵם הַדִּבּוּרִים הַנַּ"ל
וְעַל יְדֵי שֶׁהוּא דָּן אוֹתָם לְכַף זְכוּת בָּזֶה שֶׁמְּדַבְּרִים עָלָיו
נִמְצָא שֶׁהוּא מַטֶּה כְּלַפֵּי חֶסֶד וּבָזֶה מַמְתִּיקָם
אוֹ עַל יְדֵי שֶׁמְּקַבֵּל הַיִּסּוּרִים שֶׁהֵם מְדַבְּרִים עָלָיו, מְקַבְּלָם בְּאַהֲבָה
אֲבָל אִם אֵין כּחַ, חַס וְשָׁלוֹם, בְּצַדִּיק הַדּוֹר לְהַמְתִּיקָם
אֲזַי יוּכַל לִפּל מִמַּדְרֵגָתוֹ מְאד, חַס וְשָׁלוֹם
עַל יְדֵי אֵלּוּ הַגְּבוּרוֹת הַנַּ"ל שֶׁבָּאִים עָלָיו


רבי לוי יצחק בנדר זצ"ל
בודאי שהדיבור הוא מעט המחזיק את המרובה  , כי על ידי הדיבור אפשר לזכות להרבה דברים . וכל החיות וכל מה שהאדם יצטרך לתת דין וחשבון , תלוי בדיבור .  גם השתיקה זה מעט המחזיק את המרובה .  בתורה ו' 'עיקר התשובה ישמע בזיונו ידום  וישתוק'  .  זה מעט  , הוא שותק שתיקה אחת   אבל זה תירוץ על הרבה קושיות .


תומר דבורה לרמ"ק זצ"ל
הַמִּתְגָּאֶה בְּתוֹרָתוֹ עַל עַמָּא דְאַרְעָא שֶׁהוּא כְּלַל עַם ה', גּוֹרֵם שֶׁהַתִּפְאֶרֶת יִתְגָּאֶה מֵעַל הַמַּלְכוּת וְלֹא יַשְׁפִּיעַ בָּהּ אֶלָּא יִהְיֶה דַּעְתּוֹ מְעֹרֶבֶת עִם הַבְּרִיּוֹת וְכָל עַם הַיִּשּׁוּב חֲשׁוּבִים לְפָנָיו, מִפְּנֵי שֶׁהֵם לְמַטָּה בְּסוֹד הָאָרֶץ וְחַס וְשָׁלוֹם אִם קוֹרֵא אֹתָם חֲמוֹרִים מוֹרִידָם אֶל הַקְּלִפּוֹת לְכָךְ לֹא יִזְכֶּה לְבֵן שֶׁיִּהְיֶה בּוֹ אוֹר תּוֹרָה כִּדְאִיתָא בַּגְּמָרָא (נְדָרִים פא.). אֵלֶּה יִתְנַהֵג עִמָּהֶם בְּנַחַת עַל פִּי דַרְכָּם.

שו"ת ברסלב למוהרא"ש  זצ"ל
שאלה : 
לאיזה רב בברסלב להתקרב ?
תשובה : 
מה אומר לך, הקדוש ברוך הוא חמל על עם ישראל בדורות אלו ושלח לנו רבי נורא ונפלא כזה, והשאיר לנו ירושה כזו שכל מי שרק יחטט וכו' בתוך הירושה שלו, ימצא שמה אוצרות ואוצרי אוצרות, והירושה היא ספריו הקדושים – "ליקוטי מוהר"ן", "סיפורי מעשיות", "ספר המידות" ושיחותיו הקדושות שבספרי "שיחות הר"ן" ו"חיי מוהר"ן", והשאיר תלמיד נורא ונפלא מאוד – מוהרנ"ת ז"ל, שהוא כתב את כל ספרי רביז"ל וכן זכה לחבר את ספרי "ליקוטי הלכות.
ועל כן מי שמכניס את עצמו בתוך ספרי רביז"ל וחוזר על זה פעמים אין מספר עד שהם שגורים על פיו, הוא לא צריך שום מסורה וכו', ולא צריך את אף אחד בעולם וכו',


ילקוט יוסף  כיפורים
 וכל המעביר על מדותיו מעבירים לו על כל פשעיו, ואם הוא לא ימחל גם לו לא ימחלו עונותיו. ויש אומרים שאם מתכוין לטובתו של המבקש, כדי שלא ישוב לכסלה עוד, או רב לתלמיד המכוין לחנכו, שפיר דמי.
אם חברו הוציא עליו שם רע, אין צריך למחול לו, שיש ששמעו בחשד ולא שמעו בפיוס, ונשאר השם רע. ומכל מקום טוב לנהוג במדת הענוה ולמחול גם על זה. אבל תלמיד חכם מן הראוי שלא ימחול במהרה, ובפרט כאשר כוונתו לחנכו.


מדרש רבה תולדות
מה תלמוד לאמר  אחות לבן הארמי?
אלא, בא ללמדך אביה רמאי, ואחיה רמאי, ואף אנשי מקומה כן, והצדקת הזו, שהיא יוצאה מביניהם.
למה היא דומה?
לשושנה בין החוחים.


מדרש זוטא רות ד'
 אמר ר' אחא כל הנושא אשה כשרה כאלו קיים כל התורה כולה מראש ועד סוף, ועליו הוא אומר אשתך כגפן פוריה וגו' (תהלים קכח, ג), ולפיכך נכתבה אשת חיל מאל"ף ועד תי"ו, ואין הדורות נגאלים אלא בזכות נשים צדקניות שבדור, שנאמר זכר חסדו ואמונתו לבית ישראל (תהלים צה, ט), לבני ישראל לא נאמר אלא לבית ישראל.


צפניה ג'
 יג שְׁאֵרִית יִשְׂרָאֵל לֹא-יַעֲשׂוּ עַוְלָה, וְלֹא-יְדַבְּרוּ כָזָב, וְלֹא-יִמָּצֵא בְּפִיהֶם, לְשׁוֹן תַּרְמִית:  כִּי-הֵמָּה יִרְעוּ וְרָבְצוּ, וְאֵין מַחֲרִיד.


מדרש רבה אסתר
 הרשעים ברשות לבם:
(בראשית כז מא): "ויאמר עשו בלבו"
אבל הצדיקים לבם ברשותם; הדא הוא דכתיב:
(שמואל א א): "וחנה היא מדברת על לבה"
ודומים לבוראם:
(בראשית ח): "ויאמר ה' אל לבו"


משלי כח'
 בּוֹטֵחַ בְּלִבּוֹ הוּא כְסִיל וְהוֹלֵךְ בְּחָכְמָה הוּא יִמָּלֵט.
 
 איוב מב'
וַיהוָה, שָׁב אֶת שְׁבוּת אִיּוֹב, בְּהִתְפַּלְלוֹ, בְּעַד רֵעֵהוּ; וַיֹּסֶף יְהוָה אֶת-כָּל-אֲשֶׁר לְאִיּוֹב, לְמִשְׁנֶה. 
מלבי"ם
בזכות זה שמחל על עלבונו והתפלל בעדם, באתהו טובה שלא לבד ששב את שבותו, כי גם הוסיף את כל אשר לאיוב למשנה,

ירושלמי עבודה זרה טו' ע"א
נָבִיא וְזָקֵן(חכם)  לְמָה הֵן דּוֹמִים ? לַמֶּלֶךּ שֶׁשִּׂילַּח שְׁנֵי סֵימָנְטֵירִין שֶׁלּוֹ לִמְדִינָה. עַל אֶחָד מֵהֶן כָּתַב. אִם אֵינוֹ מַרְאֶה לָכֶם חוֹתָם שֶׁלִּי וְסֵימַנְטֵירִין שֶׁלִּי אַל תַּאֲמִינוּ לוֹ. וְעַל אֶחָד מֵהֶן כַָּתַב. אַף עַל פְּי שֶׁאֵינוֹ מַרְאֶה לָכֶם חוֹתָם שֶׁלִּי וְסֵימַנְטֵירִין שֶׁלִּי הֶאֱמִינוּ לוֹ. כָּךְ בְּנָבִיא כָתוּב וְנָתַ֥ן אֵלֶי֛ךָ א֖וֹת א֥וֹ מוֹפֵֽת. בְּרַם הָכָא. עַל־פִּ֨י הַתּוֹרָ֜ה אֲשֶׁ֣ר יוֹר֗וּךָ.


זוהר כי תשא
 אָמַר רַבִּי יוֹסֵי, לֹא הָיָה אָב רַחֲמָן עַל בָּנָיו כְּמוֹ הַקָּדוֹשׁ בָּרוּךְ הוּא, וּפָסוּק הוּא שֶׁכָּתוּב, (מלכים אח) לֹא נָפַל דָּבָר אֶחָד מִכֹּל דְּבָרוֹ הַטּוֹב וְגוֹ'. בּא וּרְאֵה רַחֲמָנוּתוֹ: אִלּוּ אָמַר לֹא נָפַל דָּבָר אֶחָד מִכָּל דְּבָרוֹ וְלֹא יוֹתֵר - נוֹחַ לָעוֹלָם שֶׁלֹּא נִבְרָא. אֲבָל מִשֶּׁאָמַר מִכָּל דְּבָרוֹ הַטּוֹב, וְהוֹצִיא הָרַע לְאָחוֹר, שֶׁהֲרֵי דָּבָר שֶׁל רַע לֹא רָצָה לַעֲשׂוֹת.
וְאַף עַל גַּב שֶׁהִפְחִיד וְהֵרִים רְצוּעָה, בָּאָה הָאֵם וְהֶחֱזִיקָה בִּזְרוֹעַ יְמִינוֹ, וְעָמְדָה הָרְצוּעָה בִּמְקוֹמָהּ וְלֹא יָרְדָה לְמַטָּה, וְלֹא נַעֲשָׂה  הדין .


תנחומא וירא
אמר להם הקדוש ברוך הוא לישראל היוו זהירים בתפילה שאין מידה אחרת יפה הימנה והיא גדולה מכל הקרבנות . ואפילו אין אדם כדאי לענות בתפלתו ולעשות חסד עמו כיון שמתפלל ומרבה בתחנונים אני עושה חסד עמו שכך כתיב בו 'כל ארחות ה' חסד ואמת' (תהלים כה) הקדמתי חסד לאמת וצדק למשפט .

ליקוטי מוהר"ן ח"א קנו'
עַל כֵּן עַל יְדֵי שֶׁמַּצְדִּיק הָרַבִּים
הַיְנוּ עַל יְדֵי שֶׁמְּקָרֵב בְּנֵי אָדָם לַעֲבוֹדַת הַשֵּׁם יִתְבָּרַך
אוֹ עַל יְדֵי שֶׁדָּן כָּל אָדָם לְכַף זְכוּת
שֶׁגַּם זֶה נִקְרָא מַצְדִּיק הָרַבִּים
עַל יְדֵי זֶה מוֹרִיד גַּם כֵּן חֲמִימוּת וְהִתְלַהֲבוּת לְהַשֵּׁם יִתְבָּרַך
כְּמוֹ שֶׁכָּתוּב: וּמַצְדִּיקֵי הָרַבִּים כַּכּוֹכָבִים
וְהוּא מְקַבֵּל הַחֲמִימוּת מִמַּה שֶּׁלְּמַעְלָה מִמֶּנּוּ
וְיוּכַל לְהוֹרִיד חֲמִימוּת לְאַחֵר גַּם כֵּן


ספר המידות
מח . עַל-יְדֵי פַּת שַׁחֲרִית תַּלְמוּדוֹ מִתְקַיֵּם בְּיָדוֹ וְזוֹכֶה לִלְמד וּלְלַמֵּד.
שולחן ערוך 
א כְּשֶׁיַּגִּיעַ שָׁעָה (א) רְבִיעִית יִקְבַּע סְעוּדָתוֹ; וְאִם הוּא תַּלְמִיד חָכָם וְעוֹסֵק בְּלִמּוּדוֹ, יַמְתִּין עַד (ב) שָׁעָה ו', וְלֹא יְאַחֵר יוֹתֵר
באר היטב  :  (א) רביעית. בתענית דף כ''ה משמע שמחשבים  משעה שקם ממטתו. ובפסחים דף י''ב משמע שמחשבים  מעלות השחר.


יומא לח'
מכאן אמר בן עזאי בשמך יקראוך ובמקומך יושיבוך  ומשלך יתנו לך אין אדם נוגע במוכן לחבירו ואין מלכות נוגעת בחברתה אפי' כמלא נימא: 
רש"י
מכאן אמר בן עזאי - ממעשה בית גרמו ובית אבטינס שבקשו חכמים לדחותם ממקומם ולא יכלו:
בשמך יקראוך - לא ידאג אדם לומר פלוני יקפח פרנסתי כי על כרחך בשם יקראוך לבא ולשוב במקומך:


סנהדרין קב ע"ב
אחאב וותרן בממונו , ומתוך  שההנה תלמידי חכמים מנכסיו כיפרו לו מחצה מעוונותיו.

ליקוטי מוהר"ן עה'
וְצָרִיך כָּל אֶחָד לְבַטֵּל מִדַּת הַנִּצָּחוֹן וְהַמַּחֲלקֶת, וְלִרְדּף אַחַר הַשָּׁלוֹם
כִּי 'לא מָצָא הַקָּדוֹשׁ בָּרוּך הוּא כְּלִי מַחֲזִיק בְּרָכָה אֶלָּא הַשָּׁלוֹם'
וְזֶה זוֹכִין עַל יְדֵי שֶׁיְּדַבֵּר הַרְבֵּה בְּתוֹרָה וּתְפִילָּה עַל יְדֵי זֶה יִזְכֶּה לְשָׁלוֹם .

זוהר תרומה 
מִצְוָה לִלְמֹד תּוֹרָה בְּכָל יוֹם, שֶׁהִיא סוֹד הָאֱמוּנָה הָעֶלְיוֹנָה לָדַעַת דַּרְכֵי הַקָּדוֹשׁ בָּרוּךְ הוּא. שֶׁכָּל מִי שֶׁמִּשְׁתַּדֵּל בַּתּוֹרָה, זוֹכֶה בָּעוֹלָם הַזֶּה וְזוֹכֶה בָּעוֹלָם הַבָּא וְנִצּוֹל מִכָּל הַמְקַטְרְגִים הָרָעִים, מִשּׁוּם שֶׁהַתּוֹרָה הִיא סוֹד הָאֱמוּנָה, שֶׁמִּי שֶׁמִּתְעַסֵּק בָּהּ, מִתְעַסֵּק בָּאֱמוּנָה הָעֶלְיוֹנָה, וְהַקָּדוֹשׁ בָּרוּךְ הוּא מַשְׁרֶה שְׁכִינָתוֹ בְתוֹכוֹ שֶׁלֹּא תָזוּז מִמֶּנּוּ.


זוהר תרומה
וּמִנַּיִן יוֹדְעִים שֶׁהַקָּדוֹשׁ בָּרוּךְ הוּא מִתְרַצֶּה בּוֹ וְשָׂם בּוֹ אֶת מְדוֹרוֹ? כְּשֶׁרוֹאִים שֶׁרְצוֹן אוֹתוֹ הָאִישׁ בשמחה וברצון הלב לִרְדֹּף וּלְהִשְׁתַּדֵּל אַחַר הַקָּדוֹשׁ בָּרוּךְ הוּא בְּלִבּוֹ וְנַפְשׁוֹ וּרְצוֹנוֹ, וַדַּאי אָז שָׁם יוֹדְעִים שֶׁהַשְּׁכִינָה שׁוֹרָה בּוֹ .


תנא דבי אליהו
וכל העומדים לימות המשיח הולכים לארץ ישראל ושוב אינם חוזרים לעפרם לעולם  . שנאמר 'והיה הנשאר בציון והנותר בירושלים קדוש יאמר לו כל הכתוב לחיים בירושלים ' (ישעיהו ד' )  .

תנא דבי אליהו
אב ובנו ,  אחד מהם קשה מחבירו , הקשה נענש מפני חבירו.  שני אחים בבית האחד מהם קשה מחבירו ,  הקשה נענש מפני חבירו . דבר אחר שני תלמידי חכמים שדרים בעיר אחת ,  ואחד מהם קשה מחבירו ,  הקשה נענש מפני חבירו .  שני שותפים בעסק בשדה אחת במלאכה אחת ,  ואחד מהם קשה מחבירו ,  הקשה נענש מפני חבירו.  וכל מי שאינו מודה בדברים הללו עליו הכתוב אומר 'מסיר אוזנו משמוע תורה גם תפילתו תועבה' (משלי כח' )

מסכת עבודה זרה יז ע"א
אמר רבי  לא דיין לבעלי תשובה שמקבלים אותם, אלא שקורים אותם רבי .

שולחן ערוך הלכות פריה ורביה
ד וּמִי שֶׁחָשְׁקָה נַפְשׁוֹ בַּתּוֹרָה, כְּבֶן עַזַּאי, תָּמִיד, וְנִדְבַּק בָּהּ כָּל יָמָיו, וְלֹא נָשָׂא אִשָּׁה, אֵין בְּיָדוֹ עָוֹן, וְהוּא שֶׁלֹּא יְהֵא יִצְרוֹ מִתְגַּבֵּר עָלָיו:


סנהדרין יד ע"א
אמר רבי אלעזר אין אדם עולה לגדולה אלא אם מוחלים לו כל עוונותיו .


ספר המידות צדיק
קעב. עַל יְדֵי דּוֹרוֹן שֶׁמְּבִיאִין לַצַּדִּיקִים מַכְנִיעִין אֶת הַשּׂוֹנְאִים וּמְבַטְּלִין אֶת הָרוּחַ רָעָה שֶׁשּׁוֹרָה עַל הָאָדָם.


פרשת קדושים
רש"י
'קדושים תהיו'. הוו פרושים מן העריות   ומן העבירה, שכל מקום שאתה מוצא גדר ערוה אתה מוצא קדושה .


ספר המידות שכרות
ו. מִי שֶׁיֵּשׁ לוֹ שוֹנְאִים, יַזִּיר מִן הַיַּיִן, וְעַל יְדֵי זֶה נַעֲשֲׂה ראשׁ לָהֶם.

זוהר בשלח
אָמַר רַבִּי אֶלְעָזָר, בְּשָׁעָה שֶׁנִּכְנַס מֹשֶׁה לְתוֹךְ הֶעָנָן, כַּכָּתוּב (שמות כד) וַיָּבא מֹשֶׁה בְּתוֹךְ הֶעָנָן, כְּאָדָם שֶׁהָיָה הוֹלֵךְ בְּמָקוֹם שֶׁל רוּחַ, וּפָגַשׁ בּוֹ מַלְאָךְ גָּדוֹל אֶחָד. וְשָׁנִינוּ שֶׁשְּׁמוֹ קְמוּאֵ''ל, וְהוּא מְמֻנֶּה עַל שְׁנֵים עָשָׂר אֶלֶף מְמֻנִּים שְׁלִיחִים. רָצָה לְהִזְדַּוֵּג בְּמֹשֶׁה. פָּתַח מֹשֶׁה פִּיו בִּשְׁתֵּים עֶשְׂרֵה אוֹתִיּוֹת חֲקוּקוֹת שֶׁל הַשֵּׁם הַקָּדוֹשׁ שֶׁלִּמֵּד אוֹתוֹ הַקָּדוֹשׁ בָּרוּךְ הוּא בַּסְּנֶה, וְהִתְרַחֵק מִמֶּנּוּ שְׁתֵּים עֶשְׂרֵה אֶלֶף פַּרְסוֹת, וְהָיָה מֹשֶׁה הוֹלֵךְ בֶּעָנָן, וְעֵינָיו לוֹהֲטוֹת כְּגַחֲלֵי אֵשׁ. 
עַד שֶׁפָּגַשׁ בּוֹ מַלְאָךְ אֶחָד גָּדוֹל וְנִכְבָּד מִן הַקֹּדֶם, וְשָׁנִינוּ שֶׁשְּׁמוֹ הֲדַרְנִיאֵ''ל, וְהוּא עֶלְיוֹן עַל כָּל שְׁאָר הַמַּלְאָכִים אֶלֶף וְשִׁשִּׁים רִבּוֹא פַּרְסוֹת, וְקוֹלוֹ הוֹלֵךְ בְּמָאתַיִם אֶלֶף רְקִיעִים שֶׁמֻּקָּפִים בְּאֵשׁ לְבָנָה. כֵּיוָן שֶׁרָאָהוּ מֹשֶׁה, לֹא יָכֹל לְדַבֵּר. רָצָה לִזְרֹק אֶת עַצְמוֹ מִתּוֹךְ הֶעָנָן. 
אָמַר לוֹ הַקָּדוֹשׁ בָּרוּךְ הוּא, מֹשֶׁה, וְכִי אַתָּה שֶׁהִרְבִּיתָ דְּבָרִים עִמִּי בַּסְּנֶה, שֶׁרָצִיתָ לָדַעַת אֶת סוֹד הַשֵּׁם הַקָּדוֹשׁ וְלֹא פָחַדְתָּ, וְעַכְשָׁו אַתָּה פּוֹחֵד מֵאֶחָד מִשַּׁמָּשַׁי? כֵּיוָן שֶׁשָּׁמַע מֹשֶׁה אֶת קוֹל הַקָּדוֹשׁ בָּרוּךְ הוּא, הִתְחַזֵּק. פָּתַח פִּיו בְּשִׁבְעִים וּשְׁתַּיִם אוֹתִיּוֹת הַשֵּׁם הָעֶלְיוֹן. כֵּיוָן שֶׁשָּׁמַע הֲדַרְנִיאֵ''ל אֶת אוֹתִיּוֹת הַשֵּׁם הַקָּדוֹשׁ מִפִּי מֹשֶׁה, הִזְדַּעֲזַע. קָרַב אֵלָיו וְאָמַר לוֹ: אַשְׁרֵי חֶלְקְךְ, מֹשֶׁה, שֶׁהִתְגַּלָּה לְךְ מַה שֶּׁלֹּא הִתְגַּלָּה לַמַּלְאָכִים הָעֶלְיוֹנִים. 
וְהָיָה הוֹלֵךְ עִמּוֹ, עַד שֶׁהִגִּיעוּ לְאֵשׁ חֲזָקָה שֶׁל מַלְאָךְ אֶחָד שֶׁשְּׁמוֹ סַנְדַּלְפוֹ''ן. וְשָׁנִינוּ, סַנְדַּלְפוֹן עֶלְיוֹן הוּא עַל שְׁאָר חֲבֵרָיו חֲמֵשׁ מֵאוֹת שָׁנָה, וְהוּא עוֹמֵד אַחַר הַפַּרְגּוֹד שֶׁל רִבּוֹנוֹ, וְקוֹשֵׁר לוֹ כְּתָרִים מִבַּקָּשׁוֹתֵיהֶם שֶׁל הַתְּפִלָּה שֶׁל יִשְׂרָאֵל. וּבְשָׁעָה שֶׁמַּגִּיעַ הַכֶּתֶר הַזֶּה לְרֹאשׁ הַמֶּלֶךְ הַקָּדוֹשׁ, הוּא מְקַבֵּל אֶת תְּפִלּוֹת יִשְׂרָאֵל, וְכָל הַחֲיָלוֹת וְהַהֲמוֹנִים מִזְדַּעְזְעִים, וְנוֹהֲמִים וְאוֹמְרִים: בָּרוּךְ כְּבוֹד ה' מִמְּקוֹם בֵּית שְׁכִינָתוֹ. 
אָמַר לוֹ הֲדַרְנִיאֵל לְמֹשֶׁה, מֹשֶׁה, אֵינֶנִּי יָכוֹל לָלֶכֶת עִמְּךְ, שֶׁלֹּא תִשְׂרֹף אוֹתִי הָאֵשׁ הַחֲזָקָה שֶׁל סַנְדַּלְפוֹן. בְּאוֹתָהּ שָׁעָה הִזְדַּעֲזַע מֹשֶׁה, עַד שֶׁהֶחֱזִיק הַקָּדוֹשׁ בָּרוּךְ הוּא בְּמֹשֶׁה, וְהוֹשִׁיבוֹ לְפָנָיו וְלִמֵּד אוֹתוֹ תּוֹרָה. וְכִסָּה אֶת מֹשֶׁה בְּאוֹתוֹ אוֹר וְזִיו שֶׁל אוֹתוֹ נֹעַם, וְהָיוּ פָנָיו שֶׁל מֹשֶׁה מְאִירִים בְּכָל אוֹתָם הָרְקִיעִים, וְכָל חֵיל הַשָּׁמַיִם הָיוּ מִזְדַּעְזְעִים לְפָנָיו בְּשָׁעָה שֶׁהָיָה מוֹרִיד תּוֹרָה.

זוהר בשלח
רַבִּי יֵיסָא פָּתַח וְאָמַר, כַּמָּה יֵשׁ לָאָדָם לֶאֱהֹב אֶת הַקָּדוֹשׁ בָּרוּךְ הוּא, שֶׁהֲרֵי אֵין לְךְ עֲבוֹדָה לַקָּדוֹשׁ- בָּרוּךְ-הוּא  כמו  אַהֲבָה, וְכָל מִי שֶׁאוֹהֵב אוֹתוֹ וְעוֹשֶׂה עֲבוֹדָתוֹ בְּאַהֲבָה, קוֹרֵא לוֹ הַקָּדוֹשׁ בָּרוּךְ הוּא אָהוּב.

ילקוט יוסף ראש חודש
א ראש חודש אסור בתענית. ויש המתענים בראש חודש ניסן הואיל ומתו בו בני אהרן. ולדידן שב ואל תעשה עדיף, ואין להתענות גם בראש חודש ניסן
ח מצוה להרבות בסעודת ראש חודש, ואף שמעיקר הדין אין חיוב לאכול בו פת, מכל מקום המוציא הוצאות על סעודת ראש חודש, וסועד את לבו בטוב, הרי זה משובח, ובלבד שיכוין למצוה.

מדרש משלי 
ואבות העולם משיבים להם הואיל ונתפשתם במצודת הדין אין לכם אלא לישב ולהתעסק בתורה שהיא מכפרת כל עוון .

ספר המידות ענווה
א. מִי שֶׁמְּשַׁתֵּף אֶת עַצְמוֹ בְּצָרוֹת יִשְׂרָאֵל וּמִתְפַּלֵּל עֲלֵיהֶם, עַל יְדֵי זֶה בָּא לַעֲנָוָה.
יג. עַל יְדֵי עֲנָוָה הַכֹּל עִמּוֹ בְּשָׁלוֹם.


זוהר בא
כְּמוֹ זֶה מִי שֶׁמְּדַבֵּר וּמְפָרֵט חֲטָאָיו עַל כָּל מַה שֶּׁעָשָׂה, אִם תֹּאמַר לְשֵׁם מָה צָרִיךְ? אֶלָּא הַמְקַטְרֵג עוֹמֵד תָּמִיד לִפְנֵי הַקָּדוֹשׁ בָּרוּךְ הוּא כְּדֵי לְדַבֵּר וְלִתְבּעַ חֲטָאֵי בְּנֵי אָדָם וּלְבַקֵּשׁ עֲלֵיהֶם דִּין. כֵּיוָן שֶׁמַּקְדִּים אָדָם וּמְפָרֵט אֶת חֲטָאָיו כָּל אֶחָד וְאֶחָד, אֵינוֹ מַשְׁאִיר פִּתְחוֹן פֶּה לְאוֹתוֹ מְקַטְרֵג, וְלֹא יָכוֹל לְבַקֵּשׁ עָלָיו דִּין, שֶׁהֲרֵי תָּמִיד תּוֹבֵעַ דִּין בַּתְּחִלָּה, וְאַחַר כָּךְ מְדַבֵּר וּמְקַטְרֵג שֶׁפְּלוֹנִי עָשָׂה כָּךְ. וְלָכֵן צָרִיךְ לָאָדָם לְהַקְדִּים וּלְפָרֵט חֲטָאָיו.  כֵּיוָן שֶׁהַמְקַטְרֵג רוֹאֶה אֶת זֶה, אֵין לוֹ עָלָיו פִּתְחוֹן פֶּה, וְאָז נִפְרָד מִמֶּנּוּ מִכֹּל וָכֹל.

זוהר ויחי 
תְּפִלַּת הָאָדָם מְעוֹרֶרֶת שְׁלֵמוּת לְמַעְלָה וּלְמַטָּה, וּבַבְּרָכָה שֶׁמְּבָרֵךְ אֶת הַקָּדוֹשׁ בָּרוּךְ הוּא מִתְבָּרְכִים עֶלְיוֹנִים וְתַחְתּוֹנִים, וְלָכֵן בַּתְּפִלָּה שֶׁל יִשְׂרָאֵל מִתְבָּרְכִים הָעוֹלָמוֹת. מִי שֶׁמְּבָרֵךְ אֶת הַקָּדוֹשׁ בָּרוּךְ הוּא - יִתְבָּרֵךְ. מִי שֶׁלֹּא מְבָרֵךְ אֶת הַקָּדוֹשׁ בָּרוּךְ הוּא - לֹא מִתְבָּרֵךְ. זֶהוּ שֶׁכָּתוּב (שמואל א ב) כִּי מְכַבְּדַי אֲכַבֵּד וּבֹזַי יֵקָלּוּ.


ילקוט שמעוני משלי טז'
" בִּרְצוֹת יְהוָה דַּרְכֵי אִישׁ גַּם אוֹיְבָיו יַשְׁלִם אִתּוֹ.  "
"ברצות ה' דרכי איש" אלו ישראל, "גם אויביו" זה פרעה שנאמר (שמות טו ט): "אמר אויב", "ישלים אתו" - (שמות יג יז): "ויהי בשלח פרעה...".


זוהר ויחי
אֶלָּא זְבוּלוּן זָכָה עַל שֶׁהוֹצִיא פַּת מִפִּיו וְנָתַן לְפִיו שֶׁל יִשָּׂשכָר, מִשּׁוּם כָּךְ הִקְדִּימוֹ בַּבְּרָכוֹת. מִכָּאן לָמַדְנוּ, מִי שֶׁסּוֹעֵד אֶת בַּעַל הַתּוֹרָה, נוֹטֵל בְּרָכוֹת לְמַעְלָה וּלְמַטָּה, וְלֹא עוֹד, אֶלָּא שֶׁזּוֹכֶה לִשְׁנֵי שֻׁלְחָנוֹת, מַה שֶּׁלֹּא זוֹכֶה בֶּן אָדָם אַחֵר. זוֹכֶה לְעֹשֶׁר שֶׁיִּתְבָּרֵךְ בָּעוֹלָם הַזֶּה, וְזוֹכֶה לִהְיוֹת לוֹ חֵלֶק בָּעוֹלָם הַבָּא.

ילקוט יוסף  הלכות כבוד רבו ותלמיד חכם 
תלמיד חכם הראוי להוראה, מותר לו לחלוק על רבו באיזה פסק והוראה, וכמובן אם יש לו ראיות הכרחיות והוכחות לכך. וכמו שמצינו בתלמוד במקומות רבים שרבינו הקדוש חולק על אביו ורבו רשב''ג. ואביי חולק על רבה שהיה רבו המובהק, ורבא חולק על רב יוסף שהיה רבו המובהק. (ע' מהרש''א הוריות יד.). וכן הוא בכל הפוסקים, כי זו דרכה של תורה. ומיהו דוקא שלא בפניו, אבל בפניו לא יסתור דבריו. [ילקו''י על כיבוד או''א דין מורא אב].


ספר המידות צדקה
יח. כְּשֶׁאָדָם בָּא לְעִיר לָדוּר, יִשְׁלַח בָּשָׂר לַעֲנִיֵּי הָעִיר, וְעַל יְדֵי זֶה יִשָּׂא חֵן בְּעֵינֵי שָׁרֵי הָעִיר.

זוהר ויחי
לָכֵן בְּכָל מָקוֹם שֶׁצָּרִיךְ לְבָרֵךְ בְּרָכוֹת, צָרִיךְ הַקָּדוֹשׁ בָּרוּךְ הוּא לְהִתְבָּרֵךְ בַּהַתְחָלָה, וְאַחַר כָּךְ מִתְבָּרְכִים הָאֲחֵרִים. וְאִם הַקָּדוֹשׁ בָּרוּךְ הוּא לֹא מִתְבָּרֵךְ בַּהַתְחָלָה, אוֹתָן בְּרָכוֹת לֹא מִתְקַיְּמוֹת.

מסכת עבודה זרה י ע"ב
אמר לו אנטונינוס: האם אבוא לעולם הבא ? אמר לו רבי: כן. אמר לו,  והרי נאמר: "לא יהיה שריד לבית עשו" (עובדיה א, יח) אמר לו: מדובר שם במי שעושה מעשה עשו, ולא אדם כמותך.


כשהאדם מתקשה מה אפשר ללמד זכות , זהו פגם המשפט ואינו ראוי לחוות דעה .

הלכות תשובה לרמב"ם זצ"ל
א  כָּל הַמִּצְווֹת שֶׁבַּתּוֹרָה, בֵּין עֲשֵׂה בֵּין לֹא תַעֲשֶׂה--אִם עָבַר אָדָם עַל אַחַת מֵהֶן, בֵּין בְּזָדוֹן בֵּין בִּשְׁגָגָה--כְּשֶׁיַּעֲשֶׂה תְּשׁוּבָה וְיָשׁוּב מֵחֶטְאוֹ, חַיָּב לְהִתְוַדּוֹת לִפְנֵי הָאֵל בָּרוּךְ הוּא:  שֶׁנֶּאֱמָר "אִישׁ אוֹ-אִשָּׁה כִּי יַעֲשׂוּ מִכָּל-חַטֹּאת הָאָדָם . . . וְהִתְוַדּוּ, אֶת-חַטָּאתָם אֲשֶׁר עָשׂוּ" (במדבר ה,ו-ז), זֶה וִדּוּי דְּבָרִים.  וּוִדּוּי זֶה מִצְוַת עֲשֵׂה.
ד  וְכֵן כָּל מְחֻיְּבֵי מִיתוֹת בֵּית דִּין, וּמְחֻיְּבֵי מַלְקוּת--אֵין מִתְכַּפֵּר לָהֶם בְּמִיתָתָם אוֹ בִּלְקִיָּתָם, עַד שֶׁיַּעֲשׂוּ תְּשׁוּבָה וְיִתְוַדּוּ.  וְכֵן הַחוֹבֵל בַּחֲבֵרוֹ אוֹ הַמַּזִּיק מְמוֹנוֹ--אַף עַל פִּי שֶׁשִּׁלַּם לוֹ מַה שְׁהוּא חַיָּב לוֹ--אֵין מִתְכַּפֵּר לוֹ, עַד שֶׁיִּתְוַדֶּה וְיָשׁוּב מִלַּעֲשׂוֹת כְּזֶה לְעוֹלָם:  שֶׁנֶּאֱמָר "מִכָּל-חַטֹּאת הָאָדָם"

מדרש תהילים כב'
אמר רבי שמואל כל שבח ושבח שישראל משבחים לקב"ה כבודו יושב בינהם שנאמר  'ואתה קדוש יושב תהילות ישראל' .

זוהר וישלח 
לָכֵן צָרִיךְ הָאָדָם לְשַׁבֵּחַ אֶת הַקָּדוֹשׁ בָּרוּךְ הוּא תָּמִיד, מִשּׁוּם שֶׁהוּא מִתְרַצֶּה בְּשִׁירִים וְתִשְׁבָּחוֹת, וּמִי שֶׁיּוֹדֵעַ לְשַׁבֵּחַ לוֹ לְהַקָּדוֹשׁ בָּרוּךְ הוּא כָּרָאוּי, הַקָּדוֹשׁ בָּרוּךְ הוּא מְקַבֵּל תְּפִלָּתוֹ וּמַצִּילוֹ. זֶהוּ שֶׁכָּתוּב (שם צא) אֲשַׂגְּבֵהוּ כִּי יָדַע שְׁמִי וְגוֹ', אֹרֶךְ יָמִים וְגוֹ'.

חיי מוהר"ן תקעח'
עוֹד שָׁמַעְתִּי שֶׁאָמַר רַבֵּנוּ זִכְרוֹנוֹ לִבְרָכָה 'פְּסָל לְךָ הַפְּסֹלֶת יִהְיֶה שֶׁלְּךָ'
הַיְנוּ שֶׁבְּכָל מָקוֹם שֶׁתִּרְאֶה אֵיזֶה פְּסֹלֶת
יִהְיֶה הַפְּסֹלֶת שֶׁלְּךָ שֶׁתִּתְלֶה הַפְּסֹלֶת בְּךָ.
'מִשָּׁם נִתְעַשֵּׁר משֶׁה' הַיְנוּ עַל יְדֵי זֶה זָכָה לְחָכְמָה וכוּ'

חיי מוהר"ן תקסד'
שֶׁאֲפִילּוּ אִם נָפְלוּ לְמָקוֹם שֶׁנָּפְלוּ כָּל אֶחָד לְפִי נְפִילָתוֹ רַחֲמָנָא לִצְלַן
אַף עַל פִּי כֵן יְחַזֵּק אֶת עַצְמוֹ וְאַל יִתְיָאֵשׁ עַצְמוֹ לְעוֹלָם.
כִּי גְּדֻלָּתוֹ יִתְבָּרַךְ שָׂגְבָה מְאד לְמַעְלָה מֵהַתּוֹרָה שֶׁשָּׁם יָכוֹל הַכּל לְהִתְתַּקֵּן וְכוּ', כִּי תְּשׁוּבָה לְמַעְלָה מֵהַתּוֹרָה.
וְשָׁאַלְתִּי אוֹתוֹ אֲבָל אֵיךְ זוֹכִין לָזֶה.
וְהֵשִׁיב יְכוֹלִין לָבוֹא לָזֶה וּבִלְבַד שֶׁלּא יִתְיָאֲשׁוּ עַצְמָן מִן הַצְּעָקָה וּתְפִילָּה וּבַקָּשָׁה, רַק לַעֲסֹק בִּצְעָקָה וּתְפִילָּה וּתְחִנָּה וְכוּ'
וְלא יִתְיַגַּע לְעוֹלָם עַד שֶׁיָּבוֹא לָזֶה לַעֲלוֹת וְכוּ'.
כִּי עִקַּר הַתְּשׁוּבָה הוּא צְעָקָה וּזְעָקָה לְהַשֵּׁם יִתְבָּרַךְ וְכוּ'

מדרש תהילים 
'יתמו חטאים מן הארץ' רבי יהודה אומר יתמו יעשו תמימים . 'ורשעים עוד אינם' אינם עוד רשעים באותה שעה  ברכי נפשי את ה'  . לרבי מאיר היה רשע שמצער אותו והיה מתפלל עליו שימות ,  אמרה לו ברוריה אישתו מה כתוב ? יתמו חוטאים או חטאים  , תתפלל עליהם שיחזרו בתשובה .

ספר המידות תפילה
נז. מִי שֶׁמִּתְפַּלֵּל בְּשִׂמְחָה, הַקָּדוֹשׁ בָּרוּךְ הוּא מְכַבֵּד אוֹתוֹ וּפוֹקֵד אֶת לוֹחֲצָיו.


חיי מוהר"ן שמו'
נִשְׁמַע מִפִּיו הַקָּדוֹשׁ שֶׁאָמַר
שֶׁהַסֵּפֶר הַקָּדוֹשׁ שֶׁלּוֹ לִקּוּטֵי מוֹהֲרַ"ן שֶׁיָּצָא בָּעוֹלָם הוּא אַתְחַלְתָּא דִגְאֻלָּה.
וְאָמַר מֵאַחַר שֶׁיָּצָא בָּעוֹלָם אֲנִי חָפֵץ מְאד שֶׁיִּלְמְדוּ אוֹתוֹ
כִּי צְרִיכִים לִלְמד אוֹתוֹ הַרְבֵּה עַד שֶׁיִּהְיֶה שָׁגוּר בְּעַל פֶּה.
כִּי הוּא מָלֵא מוּסָר וְהִתְעוֹרְרוּת גָּדוֹל מְאד לְהַשֵּׁם יִתְבָּרַךְ אֲשֶׁר אֵין עֲרךְ אֵלָיו.
אַחַר כָּךְ אָמַר בְּפֵרוּשׁ שֶׁהַלִּמּוּד בְּחִבּוּרָיו הַקְּדוֹשִׁים הוּא אַתְחַלְתָּא דִגְאֻלָּה בִּמְהֵרָה בְיָמֵינוּ אָמֵן.

שמות לד'
נֹצֵ֥ר חֶ֙סֶד֙ לָאֲלָפִ֔ים נֹשֵׂ֥א עָוֺ֛ן וָפֶ֖שַׁע וְחַטָּאָ֑ה וְנַקֵּה֙ לֹ֣א יְנַקֶּ֔ה פֹּקֵ֣ד  עֲוֺ֣ן אָב֗וֹת עַל־בָּנִים֙ וְעַל־בְּנֵ֣י בָנִ֔ים עַל־שִׁלֵּשִׁ֖ים וְעַל־רִבֵּעִֽים׃
רש"י
"ונקה לא ינקה" - לפי פשוטו משמע שאינו מוותר על העון לגמרי אלא נפרע ממנו מעט מעט ורבותינו דרשו  מנקה הוא לשבים ולא ינקה לשאינן שבים (יומא פו)
"פקד עון אבות על בנים" - כשאוחזים מעשה אבותיהם

ילקוט שמעוני נח
'ויהי נח בן חמש מאות שנה'. מה טעם כל דורו מוליד למאה ולמאתים, והוא מוליד לחמש מאות  שנה? אלא אמר הקב"ה: אם רשעים הן, אין רצוני שיאבדו במים; ואם צדיקים הן, אטריח עליו ויעשה תיבות הרבה. וכבש הקב"ה מעיינו והוליד לחמש מאות  שנה, שאפילו יפת שהוא גדול, לכשיבוא המבול אינו בן מאה  שנה לעונשין.


זוהר וירא 
אָמַר רַבִּי יוֹחָנָן, כְּשֶׁפֵּרַשׁ הַקָּבָּ''ה הַקָּרְבָּנוֹת, אָמַר מֹשֶׁה: רִבּוֹנוֹ שֶׁל עוֹלָם, תִּינַח בִּזְמַן שֶׁיִּהְיוּ יִשְׂרָאֵל עַל אַדְמָתָם, כֵּיוָן שֶׁיִּגְלוּ מֵעַל אַדְמָתָם מַה יַּעֲשׂוּ? אָמַר לוֹ: מֹשֶׁה, יַעַסְקוּ בַּתּוֹרָה, וַאֲנִי מוֹחֵל לָהֶם בִּשְׁבִילָהּ יוֹתֵר מִכָּל הַקָּרְבָּנוֹת שֶׁבָּעוֹלָם, שֶׁנֶּאֱמַר (ויקרא ז) זאת התורה לעלה למנחה וגו'. כְּלוֹמַר, זאת הַתּוֹרָה בִּשְׁבִיל עוֹלָה, בִּשְׁבִיל מִנְחָה, בִּשְׁבִיל חַטָּאת, בִּשְׁבִיל אָשָׁם.

חיי מוהר"ן שצו' 
בְּאוּמֶין דִּבֵּר מֵעִנְיַן הַמַּחֲלקֶת שֶׁעָלָיו, שֶׁדּוֹבְרִין עָלָיו כְּזָבִים.
עָנָה וְאָמַר בְּדֶרֶךְ קוּבְלָנָא, וְאָנכִי אֶפְדֵּם
הַיְנוּ הַפָּסוּק הַנֶּאֱמָר בְּהוֹשֵׁעַ ז' שֶׁקּוֹבֵל הַנָּבִיא עַל יִשְׂרָאֵל שֶׁרוֹצֶה לַעֲשׂוֹת לָהֶם טוֹבוֹת, וְהֵם דּוֹבְרִים עָלָיו כְּזָבִים
כְּמוֹ שֶׁנֶּאֱמַר וְאָנכִי אֶפְדֵּם וְהֵמָּה דִּבְּרוּ עָלַי כְּזָבִים.
אֲבָל הוּא זִכְרוֹנוֹ לִבְרָכָה לא הִזְכִּיר אָז כִּי אִם שְׁתֵּי תֵּבוֹת אֵלּוּ וְאָנכִי אֶפְדֵּם.


מי שאינו מקבל ביקורת על ידי זה אינו גודל ,
אבל גם לא צריך להתרגש הרבה
פשוט להתפלל על הקפידות מה שצריך ולהמשיך הלאה .


זוהר לך לך
מִכָּאן לָמַדְנוּ, שֶׁמִּי שֶׁשּׁוֹמֵר אֶת אוֹת הַבְּרִית הַזּוֹ, הַמַּלְכוּת שְׁמוּרָה לוֹ. מִנַּיִן לָנוּ? מִבֹּעַז, שֶׁכָּתוּב (רות ג) חַי ה' שִׁכְבִי עַד הַבֹּקֶר. שֶׁיִּצְרוֹ הָיָה מִתְגָּרֶה בּוֹ, עַד שֶׁנִּשְׁבַּע שְׁבוּעָה וְשָׁמַר אֶת הַבְּרִית הַזּוֹ, מִשּׁוּם כָּךְ זָכָה שֶׁיָּצְאוּ מִמֶּנּוּ מְלָכִים שַׁלִּיטִים עַל כָּל שְׁאָר הַמְּלָכִים, וְהַמֶּלֶךְ הַמָּשִׁיחַ שֶׁנִּקְרָא בִּשְׁמוֹ שֶׁל הַקָּדוֹשׁ בָּרוּךְ הוּא.

ליקוטי מוהר"ן ח"ב עא'
וְדַע, כִּי מחִין שֶׁל אֶרֶץ יִשְׂרָאֵל הֵם בְּחִינַת נעַם
וּמחִין שֶׁל חוּץ לָאָרֶץ הֵם בְּחִינַת חוֹבְלִים
כְּמוֹ שֶׁכָּתוּב: "לְאַחַד קָרָאתִי נעַם וּלְאַחַד קָרָאתִי חֹבְלִים"
וְאָמְרוּ רַבּוֹתֵינוּ, זִכְרוֹנָם לִבְרָכָה
'נעַם' 'אֵלּוּ תַּלְמִידֵי חֲכָמִים שֶׁבְּאֶרֶץ יִשְׁרָאֵל, שֶׁמַּנְעִימִים זֶה לָזֶה בַּהֲלָכָה'
'חֹבְלִים' 'אֵלּוּ תַּלְמִידֵי חֲכָמִים שֶׁבְּחוּץ לָאָרֶץ שֶׁחוֹבְלִים זֶה לָזֶה בַּהֲלָכָה'

זוהר לך לך
בָּרְכוּ ה' מַלְאָכָיו - אֵלּוּ אוֹתָם הַצַּדִּיקִים בָּאָרֶץ שֶׁהֵם חֲשׁוּבִים לִפְנֵי הַקָּדוֹשׁ בָּרוּךְ הוּא כַּמַּלְאָכִים הָעֶלְיוֹנִים בָּרָקִיעַ, מִשּׁוּם שֶׁהֵם גִּבּוֹרֵי כֹחַ שֶׁמִּתְגַּבְּרִים עַל יִצְרָם כְּגִבּוֹר טוֹב שֶׁמִּתְגַּבֵּר עַל שׂוֹנְאוֹ. לִשְׁמֹעַ בְּקוֹל דְּבָרוֹ - שֶׁזּוֹכִים בְּכָל יוֹם לִשְׁמֹעַ קוֹל מִלְמַעְלָה בְּשָׁעָה שֶׁמִּצְטָרְכִים. כָּעֵת מִי יָכוֹל לַעֲמֹד עִם אוֹתָם שֶׁהֵם קְדוֹשִׁים עֶלְיוֹנִים? אַשְׁרֵי אוֹתָם שֶׁיְּכוֹלִים לַעֲמֹד לִפְנֵיהֶם. אַשְׁרֵי אוֹתָם שֶׁיְּכוֹלִים [למי שיוכל] לְהִנָּצֵל מִלִּפְנֵיהֶם. הַשְׁגָּחָתוֹ שֶׁל הַקָּדוֹשׁ בָּרוּךְ הוּא עֲלֵיהֶם בְּכָל יוֹם. אֵיךְ אָנוּ יְכוֹלִים לְהִכָּנֵס לִפְנֵיהֶם? וְעַל זֶה כָּתוּב (שם סה) אַשְׁרֵי תִּבְחַר וּתְקָרֵב, וְכָתוּב (שם פד) אַשְׁרֵי אָדָם עוֹז לוֹ בָךְ וְגוֹ'.

משנה תורה הלכות דעות לרמב"ם זצ"ל
יד   חַיָּב אָדָם לְהִזָּהֵר בִּיתוֹמִים וְאַלְמָנוֹת--מִפְּנֵי שֶׁנַּפְשָׁן שְׁפָלָה לִמְאוֹד וְרוּחָם נְמוּכָה, אַף עַל פִּי שְׁהֶן בַּעֲלֵי מָמוֹן:  אַפִלּוּ אַלְמְנָתוֹ שֶׁל מֶּלֶךְ וִיתוֹמָיו שֶׁל מֶּלֶךְ--מֻזְהָרִין אָנוּ עֲלֵיהֶם (שמות כב,כא).
יח  בַּמֶּה דְּבָרִים אֲמוּרִים, בִּזְמָן שֶׁעִנָּה אוֹתָם לְצֹרֶךְ עַצְמוֹ; אֲבָל אִם עִנָּה אוֹתָם הָרָב כְּדֵי לְלַמְּדָם תּוֹרָה אוֹ אֻמָּנוּת, אוֹ לְהוֹלִיכָם בְּדֶרֶךְ יְשָׁרָה--הֲרֵי זֶה מֻתָּר.  וְאַף עַל פִּי כֵן, לֹא יִנְהֹג בָּהֶם מִנְהַג כָּל אָדָם;


ספר המידות תשובה
לה. מִי שֶׁעוֹזֵר לִיתוֹמִים, עַל יְדֵי זֶה מְשַׁבֵּר כּחָם שֶׁל הָאֻמּוֹת וְעַל יְדֵי שְׁבִירָתָם, רִשְׁעֵי יִשְׂרָאֵל חוֹזְרִים בִּתְשׁוּבָה.


ספר המידות המתקת דין
עו. מִי שֶׁרוֹצֶה לְהַמְתִּיק דִּינִים, אַל יִשְׁתֶּה יַיִן כָּל הַיּוֹם.

ספר המידות המתקת דין 
עא. מִי שֶׁיֵּשׁ לוֹ חוֹלֶה אוֹ צַעַר בְּבֵיתוֹ, יֵלֵךְ אֵצֶל הֶחָכָם וִיבַקֵּשׁ עָלָיו רַחֲמִים אוֹ שֶׁיְּבָרֵךְ אוֹתוֹ.

חיי מוהר"ן שלב'
אָמַר אֲנִי נָהָר הַמְטַהֵר מִכָּל הַכְּתָמִים .

משלי כא'
פַּלְגֵי מַיִם לֶב מֶלֶךְ בְּיַד יְהוָה עַל כָּל אֲשֶׁר יַחְפֹּץ יַטֶּנּוּ.  
מלבי"ם
"פלגי מים לב מלך ביד ה'" - הגם שלב האדם הפרטי נתון ברשותו והבחירה בידו, לא כן לב המלך, אחר שבבחירותו תלוי אושר הכלל, ואם יבחר בדרך רע ישחית רבים ועצומים, לכן ליבו זה הכללי הוא ביד ה', והוא בענייני הכלל משולל הבחירה.


דברי הימים ב' לו'
"וַיִּהְי֤וּ מַלְעִבִים֙ בְּמַלְאֲכֵ֣י הָאֱלֹהִ֔ים וּבוֹזִ֣ים דְּבָרָ֔יו וּמִֽתַּעְתְּעִ֖ים בִּנְבִאָ֑יו עַ֠ד עֲל֧וֹת חֲמַת־יְהֹוָ֛ה בְּעַמּ֖וֹ עַד־לְאֵ֥ין מַרְפֵּֽא׃ "
רש"י
"ובוזים דבריו" - של הקב"ה שודאי הדין עמו שאפילו שלוחי בשר ודם אין מבזין אותן ויראים לעבור על צוויו בין לרע בין לטוב  . ועמו בזו דבריו והלעיבו ותעתעו בנביאיו כל כך וגו'

ספר המידות צדיק
קכח. כָּל הַגְּבִיּוֹת שֶׁאֻמּוֹת הָעוֹלָם גּוֹבִין מִיִּשְׂרָאֵל, אֵין זֶה אֶלָּא בִּשְׁבִיל הַפְּגָם שֶׁפָּגְמוּ בִּכְבוֹד הַצַּדִּיק.

ספר המידות עזות
א. כְּשֶׁרוֹאִין שֶׁהָעוֹלָם מְעִיזִין פְּנֵיהֶם כְּנֶגֶד הַתַּלְמִיד חָכָם, יֵדְעוּ שֶׁבְּוַדַּאי מִלְחָמוֹת גְּדוֹלוֹת יִתְעוֹרְרוּ עַל מְדִינָה הַזֹּאת.


משלי ג'
כַּבֵּד אֶת יְהוָה מֵהוֹנֶךָ וּמֵרֵאשִׁית כָּל תְּבוּאָתֶךָ. 
רש"י
"מהונך" - מכל מה שחננך אפילו מקול ערב , אל תקרי מהונך אלא מגרונך .


ברכות נח ע"א
רב ששת עיוור היה ,והיו כולם הולכים לקבל פני המלך הלך גם הוא איתם . מצא אותו אותו מין ואמר לו מה לעיוור לראות בתהלוכת של המלך ? אמר לו רב ששת עכשיו תראה שיודע אני יותר ממך .  עבר גדוד ראשון וכאשר היה רעש אמר לו המין בא המלך ,  אמר לו רב ששת לא בא . חלף גדוד שני אמר לו עכשיו בא המלך , אמר לו לא בא  . עבר גדוד שלישי וכאשר כולם השתתקו אמר לו רב ששת ודאי עכשיו בא. אמר לו אותו  מין מנין לך דבר זה ? אמר לו רב ששת: שמלכות הארץ היא כעין מלכות השמים, שכן נאמר בהתגלות ה': "צא ועמדת בהר לפני ה' והנה ה' עבר ורוח גדולה וחזק מפרק הרים ומשבר סלעים לפני ה' לא ברוח ה' ואחר הרוח רעש לא ברעש ה'. ואחר הרעש אש לא באש ה' ואחר האש קול דממה דקה " (מלכים א' ), הרי שהגילוי דווקא בזמן השתיקה.

ילקוט יוסף 
ואף על פי שהזוהר אוסר את גיד הנשה אף בהנאה, כיון שהתלמוד שלנו חולק, ומתיר בהנאה, הלכה כהתלמוד שלנו להתיר, שבכל מקום שיש מחלוקת בין התלמוד והזוהר, הלכה כדברי התלמוד.


ליקוטי מוהר"ן ח"א יז'
נִמְצָא, שֶׁכָּל מַה שֶּׁנּוֹתֵן צְדָקָה לְיוֹתֵר אֲנָשִׁים
עַל יְדֵי זֶה הוּא קוֹנֶה לוֹ רֵעִים יוֹתֵר
וְעַל יְדֵי זאת הָאַהֲבָה
שֶׁקּוֹנֶה עַל יְדֵי הַצְּדָקָה
עַל יְדֵי זֶה נִזְדַּכֵּךְ הָאֲוִיר
וְכָל מַה שֶּׁנּוֹתְנִים לְיוֹתֵר אֲנָשִׁים צְדָקָה
וְקוֹנֶה אַהֲבָה עִם יוֹתֵר אֲנָשִׁים
עַל יְדֵי זֶה נִתְרַבֶּה יוֹתֵר הָאֲוִיר הַנָּח וְהַזַּךְ

הקדמת הזוהר
רָאִינוּ בְּסִפְרוֹ שֶׁל שְׁלֹמֹה הַמֶּלֶךְ, שֶׁכָּל מִי שֶׁחָס עַל הָעֲנִיִּים בִּרְצוֹן הַלֵּב, לֹא מִשְׁתַּנָּה דְמוּתוֹ לְעוֹלָם מִדְּמוּתוֹ שֶׁל אָדָם הָרִאשׁוֹן. וְכֵיוָן שֶׁדְּמוּתוֹ שֶׁל אָדָ''ם נִרְשְׁמָה בּוֹ, הוּא שׁוֹלֵט עַל כָּל הַבְּרִיּוֹת שֶׁל הָעוֹלָם בְּאוֹתָהּ הַדְּמוּת. זֶהוּ שֶׁכָּתוּב (בראשית ט) וּמוֹרַאֲכֶם וְחִתְּכֶם יִהְיֶה עַל כָּל חַיַּת הָאָרֶץ וְגוֹ'. כֻּלָּם זָעִים וּפוֹחֲדִים מֵאוֹתָהּ הַדְּמוּת שֶׁנִּרְשְׁמָה בּוֹ, מִשּׁוּם שֶׁזּוֹ הִיא מִצְוָה מְעֻלָּה שֶׁיִּתְעַלֶּה בֶּן אָדָם בִּדְמוּתוֹ שֶׁל אָדָם עַל כָּל שְׁאָר הַמִּצְווֹת.

שערי קדושה לרבי חיים ויטאל זצוק"ל
ואיך תכעוס על זולתך ולא תכעוס עליך שאתה בעצמך טורף נפשך באפך ועובד עבודה זרה בכעסך, ואתה מכעיס את קונך ועתיד ליפרע ממך, ואיך תקפיד על הבלי העולם הזה וסופך למות ורוח עברה בו ואיננו ולא יכירנו עוד מקומו רואיו יאמרו איו, ואיך תתעצב על עולם שאינו שלך .


תנא דבי אליהו 
דל  שנדלדל מנכסיו למה הוא דומה למלך בשר ודם שגזר על בנו שלא יכנס לתוך סעודתו והמלך יודע בבנו שהוא רעב וצמא ואמר אשרי מי שיכניס את בני בתוך ביתו ויתן לו פת לחם ויאכל וישתה וכל מה שיש לי שלו הוא . שנאמר 'מלוה ה' חונן דל וגמולו ישלם לו' (משלי יט)

שערי קדושה לרבי חיים ויטאל זצוק"ל . 
סוף סוף כל מה שישתדל הבן אדם בעבור קב"ה ושכינתיה כאשר עושה מצותיו, כך מדה כנגד מדה ישתדל הקדוש ברוך הוא בעבורו ובעבור בת זוגו באותו עולם.

שערי קדושה 
דין שלישי זה דינה של גיהנם, בשעת הדין שואל לו הקדוש ברוך הוא עסקת בתורה ובגמילות חסדים, אם יש דברים אלו בו פוטרים אותו מדינה של גיהנם וכו'.

קידושין עא ע"א
אמר רב יהודה אמר רב שם בן ארבעים ושתים אותיות אין מוסרים אותו אלא למי שצנוע ועניו ועומד בחצי ימיו ואינו כועס ואינו משתכר ואינו מעמיד על מדותיו.

זוהר חדש תקונא קדמאה
אִם אָדָם מְהַנֶּה אֶת הַקָּדוֹשׁ בָּרוּךְ הוּא בְּקָרְבָּנוֹת שֶׁל תְּפִלָּה, כָּךְ הַקָּדוֹשׁ בָּרוּךְ הוּא מְהַנֶּה אוֹתוֹ מַאֲכָלִים זוֹהֲרִים בָּעוֹלָם הַהוּא, שֶׁהֵם מַאֲכָלִים שֶׁל גּוּף הַמָּזוֹן שֶׁלְּמַעְלָה, מַאֲכָלִים לַנְּשָׁמָה מִסּוֹדוֹת הַתּוֹרָה. הָאָדָם שֶׁעוֹשֶׂה דִירָה לַקָּדוֹשׁ בָּרוּךְ הוּא וְלִשְׁכִינָתוֹ וּלְחֵילוֹתָיו בַּשַּׁבָּתוֹת, כְּמוֹ שֶׁנֶּאֱמַר וְשָׁמְרוּ בְּנֵי יִשְׂרָאֵל אֶת הַשַּׁבָּת לַעֲשׂוֹת אֶת הַשַּׁבָּת לְדרֹתָם, לָשׁוֹן שֶׁל דִּירָה, כָּךְ הַקָּדוֹשׁ בָּרוּךְ הוּא מַתְקִין לוֹ דִּירָה בְּאוֹתוֹ הָעוֹלָם וּלְכָל שֶׁבָּאִים עִמּוֹ. שֶׁכְּמוֹ שֶׁאָדָם עוֹשֶׂה נַחַת לַקָּדוֹשׁ בָּרוּךְ הוּא וְלִשְׁכִינָתוֹ בְּשַׁבָּת, כָּךְ הַקָּדוֹשׁ בָּרוּךְ הוּא עוֹשֶׂה לָאָדָם עִם בַּת זוּגוֹ בְּאוֹתוֹ הָעוֹלָם. הוּא שׁוֹמֵר אֶת הַשְּׁכִינָה עִמּוֹ בְּשַׁבָּת שֶׁלֹּא תִתְחַלֵּל, כָּךְ הַקָּדוֹשׁ בָּרוּךְ הוּא שׁוֹמֵר אֶת הָאָדָם עִם בַּת זוּגוֹ שֶׁלֹּא תִתְחַלֵּל. אָדָם שֶׁלֹּא מַפְרִיד בֵּין הַקָּדוֹשׁ בָּרוּךְ הוּא וּבֵין שְׁכִינָתוֹ, הַקָּדוֹשׁ בָּרוּךְ הוּא שׁוֹמֵר אֶת אוֹתוֹ אָדָם עִם בַּת זוּגוֹ בְּאוֹתוֹ הָעוֹלָם, וְאֵין רְשׁוּת לַנָּחָשׁ לְהַפְרִיד בֵּינֵיהֶם. וּבְכָל מִצְוָה וּמִצְוָה שֶׁמּוֹקִיר אָדָם אֶת הַקָּדוֹשׁ בָּרוּךְ הוּא וּשְׁכִינָתוֹ  בעולם הזה בכולם מוקיר הקדוש ברוך הוא את האדם עִם בַּת זוּגוֹ בְּאוֹתוֹ הָעוֹלָם. וְזֶהוּ שֶׁאָמַר הַקָּדוֹשׁ בָּרוּךְ הוּא כִּי מְכַבְּדַי אֲכַבֵּד.

תנחומא פנחס
כשהוא נותן לישראל, נותן להם לפי כחו. וכשהוא מבקש מהן, אין מבקש אלא כפי כחן.

מדרש רבה רות
'חרדת אדם יתן מוקש ובוטח בה' ישוגב' (משלי כ"ט).
חרדה שהחריד יעקב ליצחק, דכתיב (בראשית כ"ז) ויחרד יצחק חרדה. ובדין היה שיקללנו. אלא: ובוטח בה' ישוגב. נתת בלבו וברכו, שנאמר: (שם) גם ברוך יהיה .
חרדה שהחרידה רות לבועז, דכתיב: 'ויחרד האיש וילפת'  ובדין הוא שיקללנה. אלא: ובוטח בה' ישוגב. נתת בלבו וברכה, שנאמר: ברוכה את לה' בתי.

זוהר חדש ספרא תנינא
מִשּׁוּם שֶׁתּוֹרָה הִיא שְׁטַר חֵרוּת לִבְנֵי אָדָם מִיֵּצֶר הָרָע וּמִמַּלְאַךְ הַמָּוֶת וּמִכָּל מְקַטְרְגֵי הָעוֹלָם. זֶהוּ שֶׁכָּתוּב (שם לב) 'וְהַמִּכְתָּב מִכְתַּב אֱלֹהִים הוּא חָרוּת עַל הַלֻּחֹת'.


זוהר חדש רות
כָּל גּוֹי שֶׁיַּעֲשֶׂה תְשׁוּבָה וְיִפָּרֵד מֵעֲבוֹדָה זָרָה וּמֵעֲבֵרָה, יַכְנִיס הַקָּדוֹשׁ בָּרוּךְ הוּא בּוֹ רוּחַ קְדוֹשָׁה וְנֶפֶשׁ קְדוֹשָׁה. וְעַל זֶה יֵשׁ חֵלֶק לָעוֹלָם הַבָּא וְלֹא עִם בְּנֵי יִשְׂרָאֵל, אֶלָּא חֵלֶק בִּפְנֵי עַצְמוֹ וְעוֹלָם בִּפְנֵי עַצְמוֹ.

זוהר חדש שיר השירים
מִשּׁוּם שֶׁרְצוֹנוֹ מִי שֶׁמְּלַמֵּד סָנֵגוֹרְיָה עַל בָּנָיו. מִנַּיִן לָנוּ? מִמֹּשֶׁה שֶׁהִתְעַלָּה בַּעֲלִיָּה עַל שֶׁלִּמֵּד זְכוּת עַל יִשְׂרָאֵל. זֶהוּ שֶׁכָּתוּב (שמות לד) 'וּמֹשֶׁה לֹא יָדַע כִּי קָרַן עוֹר פָּנָיו'. מָתַי הִתְעַלָּה לַכָּבוֹד הַזֶּה? כְּשֶׁחָטְאוּ יִשְׂרָאֵל, וְלִמֵּד עֲלֵיהֶם זְכוּת.

יומא ט ע"ב
מקדש ראשון מפני מה חרב ? מפני ג' דברים שהיו בו ע"ז וגלוי עריות ושפיכות דמים . מקדש שני שהיו עוסקין בתורה ובמצות וגמילות חסדים מפני מה חרב מפני שהיתה בו שנאת חנם ללמדך ששקולה שנאת חנם כנגד שלש עבירות . ראשונים שנתגלה עוונם נתגלה קיצם ,  אחרונים שלא נתגלה עוונם לא נתגלה קיצם .

בבא בתרא עה' ע"א
אמר רבי  יוחנן עתיד הקב"ה לעשות שבע חופות לכל צדיק וצדיק שנאמר (ישעיהו ד, ה) 'וברא ה' על כל מכון הר ציון ועל מקראיה ענן יומם ועשן ונוגה אש להבה לילה כי על כל כבוד חופה' .  מלמד שכל אחד ואחד עושה לו הקדוש ברוך הוא חופה לפי כבודו  , עשן בחופה למה ?  אמר רבי חנינא שכל מי שעיניו צרות בתלמידי חכמים בעולם הזה מתמלאות עיניו עשן לעולם הבא  

