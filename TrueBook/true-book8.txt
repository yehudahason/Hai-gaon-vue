מרן החפץ חיים זצ"ל
לא חרבה ירושלים אלא בגלל שלא עשו לפנים משורת הדין , והלא היו בידיהם עבירות נוספות , אלא בגלל שדקדקו בדין , גם הקב"ה דקדק אחריהם , ואם היו מעבירים גם הקב"ה   היה מעביר להם .


אמרי מוהרא"ש זצ"ל
פעם אחת קודם ראש השנה בא איזה בעל עבירה גדול וכו', איש גס ומגושם וכו׳, אצל ציון רבנו ז״ל וגם להיות בהקיבוץ הקדוש שלנו בראש השנה וניגש אליו הרב הקדוש מטשהרין ז״ל ואמר לו בזה הלשון "אתה בזיון לרבנו ז״ל, מי ביקש אותך לבוא הנה?". וגירשו משם, והקפידו עליו אנשי שלומינו ואחדים ניגשו אליו ואמרו לו הלא האדם הזה בא אל רבנו ז״ל ולא אליכם מדוע גירשתם אותו? ואצל רבנו ז״ל יש מקום לכולם כי לימודו הוא מלא רחמים וחסד וטוב.

ספר המידות
הַמְקַבֵּל יִסּוּרִים בְּאַהֲבָה כְּאִלּוּ הִקְרִיב קָרְבָּן.

ליקוטי מוהר"ן
אֵלּוּ הַצַּדִּיקִים הַפְּשׁוּטִים, שֶׁהֵם בְּחִינַת גַּמְלָא
'אָכְלִי קוֹצֵי' שֶׁאוֹכְלִים וּמְכַלִּים אֶת הַקּוֹצִים וְהַחוֹחִים, הַסּוֹבְבִים אֶת הַשּׁוֹשַׁנָּה. הָעֶלְיוֹנָה
וְשׁוֹשַׁנָּה זֶה בְּחִינַת הַדִּבּוּר הַקָּדוֹשׁ, בְּחִינַת: "שִׂפְתוֹתָיו שׁוֹשַׁנִּים" וְכוּ'
כִּי הֵם עוֹסְקִים בְּתוֹרָה וַעֲבוֹדָה יוֹם וָלַיְלָה וּמְכַלִּים כָּל הַחוֹחִים

שמירת הלשון למרן החפץ חיים זצ"ל
כי לפי מה שהאדם מנהיג עצמו במידותיו בעולם הזה , הוא מעורר כנגדו למעלה בעולם העליון . כל מידה לפי ענינה אם דרכו להעביר על מידותיו ומתנהג עם אנשים במידת החסד והרחמים , הוא מעורר כנגדו למעלה את מידת הרחמים ומרחם הקב"ה על העולם בשבילו , וזוכה גם כן שירחם הקב"ה עליו ויעבירו על פשעיו .

מדרש תנחומא 
אל תאמר לפני המלאך כי שגגה היא, ואל תאמר לפני המלאך הממונה עליך, בשגגה הוצאתי הדבור מפי, שכל דבור ודבור שיצא מפיך, בספר נכתבים, בין טוב בין רע, בין בשוגג בין במזיד.

ליקוטי מוהר"ן
וּתְפִילָּה הוּא בְּחִינַת הַשְׁגָּחָה לְמַעְלָה מֵהַטֶּבַע
כִּי הַטֶּבַע מְחַיֵּב כָּך, וּתְפִילָּה מְשַׁנָּה הַטֶּבַע
וְהוּא בְּחִינוֹת גָּדוֹל
בְּחִינַת: "כִּי מִי גוֹי גָּדוֹל אֲשֶׁר לוֹ אֱלהִים קְרוֹבִים אֵלָיו כַּה' אֱלקֵינוּ בְּכָל קָרְאֵינוּ אֵלָיו"
כִּי זֶה גְּדֻלָּתֵנוּ, שֶׁהַשֵּׁם יִתְבָּרַך שׁוֹמֵעַ תְּפִילָּתֵנוּ
וּמְשַׁנֶּה הַטֶּבַע עַל יְדֵי הַשְׁגָּחָתוֹ יִתְבָּרַך


ספר כתר שם טוב
שמענו מהבעל שם טוב זצ"ל  פירוש 'על מה שוא בראת אותי' שהיא טענת יצר הרע . כי בעת ירידת נשמה קדושה מלמעלה לגוף האדם נתעורר קטרוג מלמעלה מיצר הרע . לומר מעתה לא יוכל לפעול פעולתו להסטין ולפתות מאחר שזה יחזיר העולם למוטב  ,ואם כן למה נברא לריק . עד שנותנים לו נגד זה האיש תלמיד חכם שד יהודי אשר יתלוצץ מזה האיש השלם ומי שירצה ידבק בזה או בזה והבחירה חופשית .


אלף בינה לרב יעקב אבוחצירא זצוק"ל 
על זה כיוונו רבותינו ז"ל 'דעת קנית' שהיא הענווה 'מה חסרת' שכל המידות הטובות כלולים בה . 'דעת חסרת' שהיא הענווה 'מה קנית' . שאפילו בידך כל התורה והמעשים הטובים , אין בידך כלום , שהרי לא קיבלת אלוהותו יתברך , וכיוון שלא קיבלת אלוהותו יתברך . לא קנית כלום שהענווה היא עיקר הכל .


מדרש שוחר טוב 
רבי שמעון אומר מי שאין לו ראש בפני הבריות יש לו ראש לפני הקב"ה שנאמר (משלי) 'וראש עפרות תבל' .


איוב 
וְהוּא יַשְׁקִט, וּמִי יַרְשִׁיעַ--    וְיַסְתֵּר פָּנִים, וּמִי יְשׁוּרֶנּוּ; וְעַל-גּוֹי וְעַל-אָדָם    יָחַד.

וַיֹּאמֶר דָּוִד אֶל גָּד צַר לִי מְאֹד נִפְּלָה נָּא בְיַד יְהוָה כִּי רַבִּים רַחֲמָיו וּבְיַד אָדָם אַל אֶפֹּלָה.

ילקוט שמעוני תהילים 
אין מתבקש לפני הקב"ה לא עושר ולא יופי . ומהו מבקש ? יראת חטא שנאמר 'אישה יראת ה' היא תתהלל' . כל מה שעשה אברהם לא נתהלל ובמה נתהלל שהיה ירא לפני הקב"ה שנאמר 'כי עתה ידעתי כי ירא אלוהים אתה'

ליקוטי מוהר"ן
דַּע שֶׁדִּבּוּר אֱמֶת שֶׁיּוֹצֵא מִפִּי הַצַּדִּיק הָאֱמֶת
אֲפִילּוּ בְּמִלֵּי דְּעָלְמָא
הוּא יָקָר מִדִּבְרֵי תּוֹרָה שֶׁל צַדִּיק אַחֵר
כִּי בְּהַדִּבְרֵי תּוֹרָה שֶׁל הָאַחֵר יָכוֹל לִהְיוֹת שָׁם תַּעֲרוֹבוֹת הַרְבֵּה
אֲבָל זֶה הַדִּבּוּר הַיּוֹצֵא מִפִּי הַצַּדִּיק הָאֱמֶת הוּא רַק אֱמֶת לְבַד

שולחן ערוך
אָסוּר לִמְסֹר לְיִשְׂרָאֵל בְּיַד גּוֹיִים, בֵּין בְּגוּפוֹ בֵין בְּמָמוֹנוֹ; וַאֲפִלּוּ הָיָה רָשָׁע וּבַעַל עֲבֵרוֹת; וַאֲפִלּוּ הָיָה מֵצֵר לוֹ וּמְצַעֲרוֹ. הגה: וְדַוְקָא בִּדְבָרִים בְּעָלְמָא; אֲבָל אִם מְסָרוֹ, מֻתָּר לְמָסְרוֹ, דְּהֲרֵי יוּכַל לְהָרְגוֹ בַדִּין בְּמָקוֹם שֶׁיֵּשׁ חֲשָׁשׁ שֶׁיַּחֲזֹר וְיִמְסְרֶנּוּ (הָרֹא''שׁ כְּלָל י''ו סִימָן א' וב' וּתְשׁוּבַת רַשְׁבָּ''א סִימָן קפ''א)


זוהר 
וְכָל הַתּוֹרָה הִיא שֵׁם אֶחָד, שְׁמוֹ שֶׁל הַקָּדוֹשׁ בָּרוּךְ הוּא מַמָּשׁ.
אַשְׁרֵי חֶלְקוֹ שֶׁל מִי שֶׁזּוֹכֶה בָּהּ. מִי שֶׁזּוֹכֶה בַּתּוֹרָה זוֹכֶה בַּשֵּׁם הַקָּדוֹשׁ . רַבִּי יוֹסֵי אוֹמֵר, זוֹכֶה בַּקָּדוֹשׁ-בָּרוּךְ-הוּא מַמָּשׁ , שֶׁהֲרֵי הוּא וּשְׁמוֹ אֶחָד.

'איכה ישבה בדד העיר' ראשי תיבות איבה שזה היה עיקר סיבת החורבן והגלות . תיקון העולמות וקירוב הגאולה תלוי בתיקון הענין של האיבה המיותרת .

ילקוט שמעוני רות
אמר רבי אבין גדול כוחם של גומלי חסדים . שאין חסים לא בצל כנפי הארץ ולא בצל כנפי השחר ולא בצל כנפי השמש ולא בצל כנפי הכרובים ולא בצל כנפי החיות. אלא בצילו של הקב"ה זהו שכתוב 'מה יקר חסדך אלהים ובני האדם בצל כנפיך יחסיון'

ליקוטי מוהר"ן סג'
בְכָל הַדִּבּוּרִים רָעִים שֶׁמְּדַבְּרִים, וּבִפְרָט כְּשֶׁהֵם נוֹגְעִים עַל צַדִּיקִים וּגְדוֹלִים
בְּאֵלּוּ הַדִּבּוּרִים הֵם עוֹשִׂים כְּנָפַיִם לְהַנָּחָשׁ, שֶׁיּוּכַל לְעוֹפֵף
כִּי עַל יְדֵי דִּבּוּרִים קְדוֹשִׁים, עוֹשִׂים כְּנָפַיִם דִּקְדֻשָּׁה
בִּבְחִינַת: "וּבַעַל כְּנָפַיִם יַגֵּיד דָּבָר"

ליקוטי מוהר"ן
וְעַל יְדֵי הַיִּרְאָה
זוֹכֶה לְשָׁלוֹם בַּעֲצָמָיו
כְּמוֹ שֶׁכָּתוּב בַּזוהַר
בְּאַתְרָא דְּאִית דְּחִילָא
תַּמָּן תִּשְׁתַּכַּח שְׁלִמְתָּא
כְּמוֹ שֶׁכָּתוּב: "כִּי אֵין מַחְסוֹר לִירֵאָיו"


סוטה יד
דרש ר' שמלאי תורה תחילתה גמילות חסדים וסופה גמילות חסדים. תחילתה גמילות חסדים דכתיב ויעש ה' אלהים לאדם ולאשתו כתנות עור וילבישם . וסופה גמילות חסדים דכתיב ויקבר אותו בגיא .


מחשוף הלבן לרב יעקב אבוחצירא זצוק"ל
והנה הנשמה שורה במוח והרוח בלב והנפש בכבד וסימנם 'מלך'
ובזה יקרא האדם מלך . אם תיקן עצמו כראוי עד שנתיישבו בו נפש רוח נשמה במקומות האמורים . ואפשר שזהו שאמרה התורה (משלי ח ) 'בי מלכים ימלוכו ' כלומר מי שתיקן עצמו עד שנתיישבו בו הנפש רוח נשמה במקומות האמורים ונקרא מלך אז יזכה לכתר מלכות התורה .

ספר המידות
כְשֶׁיָּבוֹא מָשִׁיחַ אָז לא יִהְיֶה שֶּׁקֶר, וּבִשְׁבִיל זֶה לא יִהְיֶה יֵצֶר הָרָע בָּעוֹלָם.

מדרש רבה 
רבי אחא אמר אפילו אם יהיה חסיד שבחסידים אי אפשר שלא יהיה לו צד אחד מעוון

זוהר קרח
אִשָּׁה שֶׁל עֵץ הַחַיִּים, נֶאֱמַר בָּהּ (שם כח) לֹא יַעַרְכֶנָּה זָהָב וּזְכוּכִית וּתְמוּרָתָהּ כְּלִי פָז, וְאֵין לָהּ עֵרֶךְ, כְּמוֹ שֶׁנֶּאֱמַר (משלי יב) אֵשֶׁת חַיִל עֲטֶרֶת בַּעְלָהּ, וְנֶאֱמַר (שם לא) אֵשֶׁת חַיִל מִי יִמְצָא וְגוֹ', וְזוֹ הַשְּׁכִינָה. מִי שֶׁגּוֹמֵל חֶסֶד עִמָּהּ, אֵין עֵרֶךְ לִשְׂכָרוֹ. וּמִי שֶׁמַּרְשִׁיעַ אֵלֶיהָ, אֵין עֵרֶךְ לְעָנְשׁוֹ.

זוהר נשא
אֶלָּא תָּמַהְנוּ, שֶׁאַף עַל גַּב שֶׁמַּסְרִיחַ הָעוֹלָם, לָמָּה יֵשׁ לוֹ תְּשׁוּבָה 
אֶלָּא וַדַּאי זֶה מוֹעִיל לָהֶם מִשּׁוּם שֶׁעָשָׂה תְשׁוּבָה,  שֶׁהֲרֵי מַה שֶּׁפָּגַם לְמַעְלָה - תִּקֵּן, וּבַמֶּה? בִּתְשׁוּבָה, שֶׁכָּתוּב אִישׁ אוֹ אִשָּׁה כִּי יַעֲשׂוּ וְגוֹ', וְהִתְוַדּוּ אֶת חַטָּאתָם וְהֵשִׁיב, וּתְשׁוּבָה מְתַקֶּנֶת הַכֹּל, מְתַקֶּנֶת לְמַעְלָה - מְתַקֶּנֶת לְמַטָּה, מְתַקֶּנֶת עַצְמוֹ - מְתַקֶּנֶת לְכָל הָעוֹלָם.

משנה תורה לרמב"ם זצ"ל
הנוקם את חברו--עובר בלא תעשה, שנאמר "לא תיקום" (ויקרא יט,יח).  ואף על פי שאינו לוקה, דעה רעה היא עד מאוד; אלא ראוי לאדם להיות מעביר על כל דברי העולם--שהכול אצל המבינים דברי הבל והבאי, ואינן כדאי לנקום עליהם.

ספר המידות
כְּשֶׁדּוֹבְרִים עַל הָאָדָם, אֲזַי יֵשׁ כּחַ בַּיֵּצֶר הָרָע לְהַגְבִּיר אֶת עַצְמוֹ עַל זֶה הָאָדָם, שֶׁדּוֹבְרִים עָלָיו, וְצָרִיךְ לְבַקֵּשׁ רַחֲמִים עַל זֶה.

ליקוטי הלכות
וְזֶהוּ בְּחִינַת מַעֲלַת הַתְּשׁוּבָה שֶׁהִיא גְּדוֹלָה מִצַּדִּיקִים גְּמוּרִים, כְּמוֹ שֶׁאָמְרוּ רַבּוֹתֵינוּ זִכְרוֹנָם לִבְרָכָה, בְּמָקוֹם שֶׁבַּעֲלֵי תְּשׁוּבָה עוֹמְדִין אֵין צַדִּיקִים גְּמוּרִים יְכוֹלִים לַעֲמֹד. כִּי הַבַּעַל תְּשׁוּבָה שֶׁשָּׁב מֵעֲווֹנוֹתָיו, שֶׁהֵם בְּחִינַת יָגוֹן וַאֲנָחָה, בְּחִינַת אֶדְאַג מֵחַטָּאתִי, בִּבְחִינַת ((בְּרֵאשִׁית ו) וַיִּתְעַצֵּב אֶל לִבּוֹ, רַחֲמָנָא לִצְלַן, וּכְשֶׁזּוֹכִין לָשׁוּב עֲלֵיהֶם, אָז הָעֲווֹנוֹת נִתְהַפְּכִין לִזְכֻיּוֹת. נִמְצָא, שֶׁנִּתְהַפֵּךְ הַיָּגוֹן וַאֲנָחָה, שֶׁהֵם בְּחִינַת עֲווֹנוֹת, לִזְכֻיּוֹת וּמִצְווֹת, שֶׁהֵם בְּחִינַת שִׂמְחָה כַּנַּ"ל. וְעַל-כֵּן מַעֲלָתָם לֶעָתִיד גְּדוֹלָה מְאֹד, כִּי יִגְדַּל שְׂכָרָם אָז מְאֹד


ליקוטי הלכות
וְעַל-כֵּן עַל-יְדֵי הַמַּחֲלֹקֶת וְהַמְּרִיבָה בְּחִינַת מֵי מְרִיבָה גָּרְמוּ שֶׁגַּם משֶׁה טָעָה וְהִכָּה אֶת הַצּוּר וְלֹא דִּבֶּר בְּפִיו. וְעַל-יְדֵי זֶה נִגְזַר שֶׁלֹּא יִכָּנֵס לָאָרֶץ שֶׁשָּׁם הַמָּקוֹם לְקַבֵּל אוֹר הַנְּקֻדָּה בִּשְׁלֵמוּת וְאִם הָיָה משֶׁה נִכְנַס עִמָּהֶם לָאָרֶץ הָיוּ מְקַבְּלִים מִמֶּנּוּ שָׁם אוֹר הַנְּקֻדָּה בִּשְׁלֵמוּת וְהָיָה נִתְתַּקֵּן הַכֹּל. וּבַעֲוֹנוֹתֵינוּ עַל-יְדֵי הַמַּחֲלוֹקוֹת גָּרְמוּ שֶׁלֹּא נִכְנַס משֶׁה עִמָּהֶם לְאֶרֶץ יִשְׂרָאֵל שֶׁעַל-יְדֵי זֶה גָּלִינוּ מֵאַרְצֵנוּ וְכוּ' וְכֵן בְּכָל דּוֹר וָדוֹר בָּאִים צַדִּיקֵי אֱמֶת שֶׁהֵם בְּחִינַת משֶׁה, בְּחִינַת נְקֻדָּה הַכְּלָלִית שֶׁעַל-יְדֵי זֶה מְתַקְּנִים נְפָשׁוֹת רַבּוֹת וּמַחֲזִירִים אוֹתָם בִּתְשׁוּבָה וּבְכֹחָם הַגָּדוֹל הָיוּ יְכוֹלִים לְתַקֵּן הַכֹּל, אַךְ עַל-יְדֵי הַמַּחֲלֹקֶת גּוֹרְמִים מַה שֶּׁגּוֹרְמִים רַחֲמָנָא לִצְלַן, הַמָּקוֹם יְרַחֵם וְיִסְלַח


מדרש רבה בראשית
"וְאַבְרָהָם זָקֵן בָּא בַּיָּמִים" כתוב (משלי טז, לא): "עֲטֶרֶת תִּפְאֶרֶת שֵׂיבָה בְּדֶרֶךְ צְדָקָה תִּמָּצֵא" רבי מאיר הלך לממלא ראה אותם כולם שחורי ראש אמר להם תאמר ממשפחת בית עלי אתם שכתוב (ש"א ב, לג): "וכל מרבית ביתך ימותו אנשים" אמרו לו רבי התפלל עלינו אמר להם לכו וטפלו בצדקה ואתם זוכים לזקנה מה טעם "עֲטֶרֶת תִּפְאֶרֶת שֵׂיבָה" והיכן היא מצויה "בְּדֶרֶךְ צְדָקָה תִּמָּצֵא" ממי אתה למד מאברהם שכתוב בו (בראשית יח, יט): "ושמרו דרך ה' לעשות צדקה ומשפט" זכה לזקנה "ואברהם זקן בא בימים":

ליקוטי מוהר"ן ח"ב פג'
וּבְעִנְיַן שְׁפִיכוּת דָּמִים שֶׁל יִשְׂרָאֵל יֵשׁ דְּבָרִים עֶלְיוֹנִים וְנִסְתָּרִים הַרְבֵּה
בֵּין שְׁפִיכוּת דָּמִים עַל יְדֵי בּוּשָׁה, בֵּין שְׁאָר שְׁפִיכוּת דָּמִים מַמָּשׁ
כִּי יֵשׁ כַּמָּה וְכַמָּה נְשָׁמוֹת נְפוּלוֹת
שֶׁאֵין לָהֶם עֲלִיָּה כִּי אִם עַל יְדֵי שְׁפִיכוּת דָּמִים שֶׁל יִשְׂרָאֵל
שֶׁל אָדָם גָּדוֹל


סנהדרין קא 
תנו רבנן  כשחלה ר' אליעזר נכנסו ארבעה זקנים לבקרו ר' טרפון ור' יהושע ור' אלעזר בן עזריה ור' עקיבא . נענה ר' טרפון ואמר טוב אתה לישראל מטיפה של גשמים שטיפה של גשמים בעולם הזה ורבי בעולם הזה ובעולם הבא . נענה ר' יהושע ואמר טוב אתה לישראל יותר מגלגל חמה שגלגל חמה בעולם הזה ורבי בעולם הזה ובעולם הבא . נענה רבי אלעזר בן עזריה ואמר טוב אתה לישראל יותר מאב ואם שאב ואם בעולם הזה ורבי בעולם הזה ובעולם הבא .

ליקוטי עצות
 וְעַל כָּל זֶה מְסֻגָּל אֲמִירַת תְּהִלִּים, שֶׁאֲפִלּוּ אִם אֵין לוֹ שׁוּם הִתְעוֹרְרוּת לִתְשׁוּבָה, עַל־יְדֵי תְּהִלִּים יִזְכֶּה לְהִתְעוֹרֵר לִתְשׁוּבָה .
 
 מדרש שוחר טוב
כיוון שלא הלך בעצה של רשעים , כאילו הלך בעצה של צדיקים .

אמר אין הדבר תלוי אלא בי , הניח ראשו בין ברכיו וגעה בבכיה עד שיצתה נשמתו , יצאה בת קול ואמרה רבי אלעזר בן דרדיא מזומן לחיי העולם הבא. בכה רבי יהודה הנשיא ואמר יש קונה עולמו בכמה שנים ויש קונה בשעה אחת  , לא דיין לבעלי תשובה שמקבלים אותם אלא שקוראים אותם רבי .


אמר רב פפי מהו שכתוב 'ואני יסרתי חזקתי זרועותם ואלי יחשבו רע' אמר הקב"ה אני אמרתי איסרם ביסורים בעולם הזה ,  כדי שיתחזקו זרועותם לעולם הבא ואלי יחשבו רע .

משנה תורה לרמב"ם  זצ"ל
יד   לפי שאסור לאדם שיהיה אכזרי ולא יתפייס, אלא יהיה נוח לרצות וקשה לכעוס, ובשעה שמבקש ממנו החוטא למחול, מוחל בלבב שלם ובנפש חפצה; ואפילו הצר לו הרבה וחטא לו הרבה, לא ייקום וייטור.  וזה הוא דרכם של זרע ישראל, וליבם הנכון.

אמר רבי יהושע בן לוי כל מצוות שישראל עושים בעולם הזה , הן באות ומעידות עליהם לעולם הבא .


מסכת עבודה זרה ד א 
אפילו אין ישראל עושין מצוה לפני כי אם מעט כפיד של תרנגולין שמנקרין באשפה אני מצרפן לחשבון גדול .  דבר אחר  בשכר שמשוועין לפני אני מושיע אותם .

ספר המידות צדיק
עַל יְדֵי שִׁמּוּשׁ הַצַּדִּיק בָּא חֵרוּת וְנִתְבַּטֵּל הַקְּלָלוֹת.

סנהדרין
אמר רבי יהודה אדם נותן מלוא עומסו לעני בעולם הזה  , הקב"ה נותן לו מלוא עומסו לעולם הבא .

דורש טוב לרב יעקב אבוחצירא זצוק"ל
לא בא האדם לעולם הזה כי אם לסגל מצוות ומעשים טובים כידוע . ואם אתרע ועבר עליו רוח קנאה וחטא  , אל יתמיד בחטא אלא מיד יתעורר ויתחזק לשוב בתשובה , וימין הקב"ה תמיד פשוטה לקבל שבים .

סנהדרין
נענה רבי עקיבע ואמר חביבים יסורים , אמר לו עקיבע זו מנין לך ? וכי חזקיהו המלך  לכל העולם כולו לימד תורה ולמנשה בנו לא לימד תורה , אלא מכל טורח שטרח בו ומכל עמל שעמל בו , לא העלוהו למוטב אלא יסורים .

מסכת מכות 
'טוב וישר ה' על כן יורה חטאים בדרך' אם לחטאים מורה  , קל וחומר לצדיקים .

ישעיהו מה'
פְּנוּ-אֵלַי וְהִוָּשְׁעוּ, כָּל-אַפְסֵי-אָרֶץ:  כִּי אֲנִי-אֵל, וְאֵין עוֹד.  כג בִּי נִשְׁבַּעְתִּי--יָצָא מִפִּי צְדָקָה דָּבָר, וְלֹא יָשׁוּב:  כִּי-לִי תִּכְרַע כָּל-בֶּרֶךְ, תִּשָּׁבַע כָּל-לָשׁוֹן

מעגלי צדק לרב יעקב אבוחצירא זצ"ל
אמרו רבותינו ז"ל אין עתה אלא תשובה . שעל ידי תשובה מתעוררים הרחמים ונכפים הדינים ומתבטלים החיצונים המקטרגים . זה שאומר הכתוב ראו עתה דהינו על ידי תשובה מתגלים הרחמים דאריך אנפין והנה ראו עתה כי עם הכולל גימטריא תשובה .  שעל ידי תשובה אני אני הוא רחמים גמורים ואין אלוהים עמדי שהוא דין . אלא אני אמית לסטרא אחרא ואחיה לצד הקדושה .

ליקוטי מוהר"ן סו'
כִּי עִקַּר מַפֶּלֶת הָרְשָׁעִים לָעוֹלָם הַבָּא, הוּא עַל יְדֵי הָאֱמֶת שֶׁיִּתְגַּלֶּה אָז
כְּמוֹ שֶׁכָּתוּב "שְׂפַת אֱמֶת תִּכּוֹן לָעַד"
כּוֹנַנְתָּ לָעַד לא כְּתִיב אֶלָּא תִּכּוֹן
כִּי לֶעָתִיד לָבוֹא יִתְגַּלֶּה הָאֱמֶת
כְּמוֹ שֶׁאָמְרוּ רַבּוֹתֵינוּ, זִכְרוֹנָם לִבְרָכָה
וְעַל יְדֵי הָאֱמֶת שֶׁיִּתְגַּלֶּה לֶעָתִיד
עַל יְדֵי זֶה יִהְיֶה מַפֶּלֶת הָרְשָׁעִים
וְכֵן אָמְרוּ רַבּוֹתֵינוּ, זִכְרוֹנָם לִבְרָכָה, בַּגְּמָרָא: שֶׁכִּבְיָכוֹל הֵם כְּמַשָּׂא עַל פָּנָיו
כִּי הַפָּנִים שֶׁהוּא בְּחִינַת הָאֱמֶת שֶׁל הַשֵּׁם יִתְבָּרַך
אֵינוֹ יָכוֹל לִסְבּל אֶת הָרְשָׁעִים
וּכְשֶׁנִּתְגַּלֶּה בְּחִינַת הַפָּנִים, דְּהַיְנוּ הָאֱמֶת, אֲזַי הוּא מַפֶּלֶת הָרְשָׁעִים כַּנַּ"ל
וְעַל יְדֵי זֶה יִהְיֶה מַפַּלְתָּם לֶעָתִיד, כִּי אָז יִתְגַּלֶּה הָאֱמֶת כַּנַּ"ל

ישעיהו כה'
בִּלַּע הַמָּוֶת לָנֶצַח וּמָחָה אֲדֹנָי יְהוִה דִּמְעָה מֵעַל כָּל פָּנִים וְחֶרְפַּת עַמּוֹ יָסִיר מֵעַל כָּל הָאָרֶץ כִּי יְהוָה דִּבֵּר.
רש"י 
"בלע המות" - יכסנו ויעלימנו עולמית מישראל

סנהדרין
אמר רבי אלעזר בר ברכיה אין נמסר עם עייף בתורה ביד מי שמציק לו .

ילקוט יוסף
מי שהוא זהיר ביותר במצות תפילין, ליום הדין מצוה זו מכרעת את הכף, שאין לך בכל מצות עשה שבתורה גדולה יותר ממצות תפילין, שהוקשה כל התורה כולה לתפילין, שנאמר, למען תהיה תורת ה' בפיך.

מסכת תענית
מעשה ברבי אליעזר שירד לפני התיבה ואמר כ"ד ברכות ולא נענה , ירד רבי עקיבע אחריו ואמר אבינו מלכנו אין לנו מלך אלא אתה ומיד נענה , כסבורים העם שזה גדול מזה , יצאה בת קול ואמרה לא שזה גדול מזה , אלא שזה מעביר על מידותיו  ,וזה אינו מעביר על מידותיו .

ליקוטי מוהר"ן ח"א ל
עִקַּר הַתְּשׁוּבָה הִיא בִּבְחִינַת שֶׁאֵינוֹ יוֹדֵעַ לִשְׁאל
הַיְנוּ לַעֲשׂוֹת תְּשׁוּבָה וְלִשְׁאל כַּפָּרָה מֵהַשֵּׁם יִתְבָּרַךְ עַל שֶׁאֵינָם יְדוּעִים
שֶׁזֶּה עִקַּר הַתְּשׁוּבָה
בִּבְחִינַת: "אֲשֶׁר לא גָזַלְתִּי אָז אָשִׁיב".

ליקוטי מוהר"ן
וּלְהָקִים וּלְרוֹמֵם אֶת הַדַּעַת
הוּא עַל יְדֵי שֶׁבַח הַצַּדִּיקִים
כְּשֶׁמְּשַׁבְּחִין וּמְפָאֲרִים אֶת הַצַּדִּיקִים
וַאֲפִילּוּ מַלְאָכִים
כְּשֶׁרוֹצִים לַעֲשׂוֹת דִּבּוּר שֶׁיִּהְיֶה נִשְׁמָע וְנִתְקַבֵּל אֶצְלָם
בִּבְחִינַת: 'עשֵׂי דְבָרוֹ לִשְׁמעַ בְּקוֹל דְבָרוֹ'
אֲזַי הֵם מְשַׁבְּחִין וּמְפָאֲרִין אֶת הַשֵּׁם יִתְבָּרַךְ תְּחִלָּה

ליקוטי מוהר"ן
כִּי בְּהַשֵּׂכֶל הַמְשֻׁתָּף יִהְיוּ כֻּלָּם שָׁוִים
שֶׁהַכּל יֵדְעוּ אֶת ה', אֲפִילּוּ עַכּוּ"ם
אַךְ בְּעַמְקוּת הַחָכְמָה
יִהְיֶה כָּל אֶחָד לְפִי מַדְרֵגָתוֹ
כַּמַּיִם הַמְכַסִּים לַיָּם
שֶׁלְּמַעְלָה הַמַּיִם שָׁוִים בְּכָל מָקוֹם
אַךְ בְּעַמְקוּת הֵם מֻבְדָּלִים מְאד
כִּי בְּזֶה הַמָּקוֹם הַמַּיִם נְמוּכִים וּסְמוּכִים לָאָרֶץ
וּבְמָקוֹם אַחֵר עֲמֻקִּים יוֹתֵר וְיוֹתֵר
וּבְמָקוֹם אַחֵר הֵם עֲמֻקִּים עַד הַתְּהוֹם
כֵּן יִהְיֶה בְּהַשָּׂגַת הַשֵּׁם יִתְבָּרַךְ לֶעָתִיד
וְזֶהוּ: 'כָּל צַדִּיק נִכְוֶה מֵחֻפָּתוֹ' וכוּ'

סנהדרין יד א
רבי אלעזר לעולם הוי קבל וקיים 
תרגום : תיהיה עניו וצנוע טוב ותתקיים .

ואמרו במדרש (שוחר טוב מזמור א'): ''אמרו ישראל לפני הקב''ה, רצוננו לקיים את כל התורה כולה, אבל אין אנו יכולים, אמר להם הקב''ה: תניחו תפילין ואני מעלה עליכם כאילו קיימתם כל התורה כולה, דכתיב למען תהיה תורת ה' בפיך''

מסכת ברכות
תניא הלל הזקן אומר בשעת המכניסין פזר ,  בשעת המפזרים כנס , ואם ראית דור שהתורה חביבה עליו פזר שנאמר (משלי יא, כד)' יש מפזר ונוסף עוד ' ואם ראית דור שאין התורה חביבה עליו כנס .

מדרש רבה אסתר
"כי אם החרש תחרישי", אם תשתקי עכשו שלא ללמד סניגוריא על אומתך, סופך לשתוק לעתיד לבוא ואין לך פתחון פה, למה, שאת יכולה לעשות טובה בימיך ולא עשית. ומה את סבורה שהקדוש ברוך הוא מניח את ישראל, מכל מקום מעמיד להם גואל, זה שכתיב: "רוח והצלה יעמוד ליהודים ממקום אחר".


ליקוטי מוהר"ן
וְעַל כֵּן הוּא לְבַדּוֹ יִתְבָּרַך יָכוֹל לָדוּן אֶת הָאָדָם
כִּי הוּא יִתְבָּרַך בַּעַל הָרַחֲמִים
וּבְוַדַּאי הוּא מְקַיֵּם בָּנוּ 'הֲוֵי דָּן אֶת כָּל הָאָדָם לְכַף זְכוּת'
וְאָנוּ רוֹאִין רַחֲמָנוּתוֹ
בַּמֶּה שֶׁקָּבַע לָנוּ ראשׁ הַשָּׁנָה, שֶׁהוּא יוֹם הַדִּין, בְּראשׁ חֹדֶשׁ
כִּי זֶה הוּא חֶסֶד גָּדוֹל
כִּי. אֵיך הָיִינוּ מְרִימִין פָּנֵינוּ לְבַקֵּשׁ כַּפָּרָה מֵאִתּוֹ יִתְבָּרַך
עַל כֵּן עָשָׂה עִמָּנוּ חֶסֶד וְקָבַע יוֹם הַדִּין ראשׁ הַשָּׁנָה בְּראשׁ חֹדֶשׁ
שֶׁאָז כִּבְיָכוֹל הוּא יִתְבָּרַך בְּעַצְמוֹ מְבַקֵּשׁ כַּפָּרָה
בִּבְחִינַת: 'הָבִיאוּ עָלַי כַּפָּרָה', הַנֶּאֱמָר בְּראשׁ חֹדֶשׁ
וְעַל כֵּן אֵין לָנוּ בּוּשָׁה בַּיּוֹם הַדִּין לְבַקֵּשׁ כַּפָּרָה

ילקוט יוסף
אשה שמגדלת בניה לתורה ומחנכת אותם ללמוד תורה, ומעודדת את בעלה ללמוד תורה, שכרה הרבה מאד, שהיא חולקת שכר עמהם, וכמו שאמרו (בסוטה כא.) דפלגן בהדייהו. וכן אמרו (בברכות יז.) גדולה הבטחה שהבטיח הקב''ה לנשים יותר מן האנשים. שנאמר (ישעיה לב)''נשים שאננות קומנה שמענה קולי בנות בוטחות האזנה אמרתי''

מסכת ברכות
(שמואל א א)' והיה כי הרבתה להתפלל לפני ה' '  מכאן שכל המרבה בתפלה נענה .

ליקוטי הלכות
היינו שבעיקבות משיחא, בסוף הקץ, שאז יתגבר ח"ו הסטרא אחרא כידוע ואז יהיה גודל הבירור והצירוף בחינת יתבררו ויתלבנו ויצרפו רבים כו'. ואזי יהיה עיקר התיקון על ידי בחינת הנ"ל על ידי מצדיקי הרבים. היינו על ידי הצדיקים שידונו את הכל לכף זכות וימצאו נקודות טובות אפילו בהפחותים מאד מאד, שזהו עיקר עבודת הצדיקים, ועל ידי זה דייקא יבוא משיח במהרה בימינו .

ליקוטי הלכות 
כי הכוכבים מרמזין על בחינת הנקודות טובות שנמצאין בכל אחד מישראל, שעל ידם נכנסין לכף זכות באמת, על ידי שדנים אותם לכף זכות כנ"ל בבחינת "ומצדיקי הרבים ככוכבים" וכו'. מצדיקי הרבים היינו צדיקי הדור שדנים את הכל לכף זכות. ועל ידי זה נכנסין אפילו פושעי ישראל באמת לכף זכות .

ליקוטי הלכות
כי כל הרע נדחה מפני מעט הטוב שמוצא בעצמו ומחיה ומרים את עצמו בזה. כי מעט מן האור דוחה הרבה מן החושך כידוע.

אלף בינה לרב יעקב אבוחצירא זצוק"ל
נחלת התורה על ידי השכינה , ונחלת השכינה על ידי התורה .


אלף בינה לרב יעקב אבוחצירא זצוק"ל
התורה מצד עצמה בכוח קדושתה , העוסק בה אפילו בלי מלמד , היא בעצמה מלמדת אותו כמו שכתוב ,'עדות ה' נאמנה מחכימת פתי' , אפילו יהיה האדם פתי וחסר לב כשעוסק בתורה היא מלמדתו דעת וחכמה ומראה לו הדרך שילך בה ואת המעשה אשר יעשה .

אלף בינה לרבי יעקב אבוחצירא זי"עא
מה שרבותינו קראו לאיזה מצוות קלות , לא מצד גוף העבירה קראום קלות רק מצד בני האדם שחושבים אותם קלות , אבל מצד גוף העבירות יש בהם חמורות דחמורות . תדע שהרי לשון הרע קל בעיני אדם להוציאו ואינם חושבים אותו לעוון  , שאומרים מה עוון יש בזה  , מה מעשה יש כאן , מה פגם יש כאן , דיבור בעלמא הוצאתי , מפי מה שייך בזה דין וחשבון . ובוא ראה מה שאמרו רבותינו ז"ל על לשון הרע דגדול כעבודה זרה וכגילוי עריות וכשפיכות דמים (ערכין טו:)


אלף בינה אות ד' לרב יעקב אבוחצירא זצוק"ל 
כתב בזוהר הקדוש שעל ידי הוידוי שאדם מתוודה , נתבטל הקטרוג של השטן ונסתתמו טענותיו (זוהר בא) . כי כשבא לקטרג לפני הקב"ה ולומר פלוני כך מעשיו , אומר לו הקב"ה כבר הודה לפני על זה ונתחרט ושב וניחם על כל הרעה אשר עשה וממילא מסתלק המקטרג בפחי נפש . וזהו שאמר "דרכי סיפרתי "  דהינו כל עוונותי שהם דרכי המקולקלים , סיפרתי לפניך והתודיתי עליהם , בזה אני מובטח שתענני בודאי , אין לי ספק בזה , לפי שעל ידי הוידוי מתבטל קטרוג המקטרג . ועוד כתבת לנו 'מודה ועוזב ירוחם' (משלי כח' )


ליקוטי הלכות השכמת בוקר חלק א'
כי זאת הבחינה מה שדן את עצמו לכף זכות ומוצא בעצמו נקודות טובות. זאת הבחינה מטהרת טמאים ומטמא טהורים. כי מי שהוא במדריגה התחתונה צריך דוקא למצוא זכות בעצמו כדי שלא יפול לגמרי ח"ו. ועיקר טהרתו ותשובתו על ידי זה דייקא כנ"ל. אבל מי שהוא טהור, כשיחזיק עצמו במדריגת הטוב בודאי נפגם על ידי זה כי יפול לגדלות ח"ו.


ספר חסידים 
אין לך מידה טובה בעולם ששומרת את בעליה ועוזרת את בעליה להביא עליו כל טובות  , ולמנוע ממנו כל רע כמו תוקף הענווה לשם שמיים . הענווה של גדעון מנעה הריגה  . וראה מה עשתה ענווה אפילו בדבר מצווה דהילל הזקן שהביא את עולתו לעזרה , ואמרו לו בית שמאי מה זו סמיכה , וידע שהלכה כמותו  , ולא רצה לעמוד בדבריו שלא להרבות מחלוקת בישראל . וישב לפני שמאי כפוף . יצאה בת קול ואמרה הלכה כבית הלל . אלמלא היה ברחבעם ענווה רק יום אחד ,  לא נתחלקה מלכות בית דוד . ולמה זכה דוד לכל הכבוד לפי שהיה עניו ביותר .


ספר עמק המלך לגורי  האר"י ז"ל
כי מי שהוא רגיל, ודש בו בספר תהילים, הוא דוחה כל מיני פורענות וכמה פגעים רעים, מעליו ומעל בני ביתו, ומעל משפחתו, ומעל כל בני דורו. ומגלגל עליו ועליהם כל מיני שפע ברכות וטובות והצלחות .

רמב"ן זצ"ל
החסידות היא מורה על החכמה, שאי אפשר להיות חסיד אלא אם כן היה חכם, כמו שאמרו אין בור ירא חטא ולא עם הארץ חסיד, אבל אין החכמה לאות על החסידות, שאפשר שהוא חכם והוא רשע

אמר רבי אלכסנדרי כל השומע קללתו ושותק נקרא חסיד


משנה תורה לרמב"ם זצ"ל
תלמיד חכמים  דיבורו בנחת עם כל הברייות.  ומקדים לשלום כל אדם, כדי שתהא רוחן נוחה הימנו.  ודן את כל האדם לכף זכות--מספר בשבח חברו, ואינו מספר בגנותו כלל.  אוהב שלום, ורודף שלום.

קדושין מ
אמר מר חמורה עבודת כוכבים  , שכל הכופר בה כמודה בכל התורה .


זוהר חדש נח
רַבִּי אֱלִיעֶזֶר וְרַבִּי יְהוֹשֻׁעַ הָיוּ יוֹשְׁבִים בְּפִלְכֵי טְבֶרְיָה. אָמַר רַבִּי יְהוֹשֻׁעַ, רַבִּי, מָה רָאָה נֹחַ שֶׁלֹּא בִקֵּשׁ רַחֲמִים עַל דּוֹרוֹ? 
מַשְׁמָע שֶׁכָּתוּב (בראשית ז) כִּי אוֹתְךְ רָאִיתִי צַדִּיק לְפָנַי בַּדּוֹר הַזֶּה. שֶׁהָיָה לוֹ לוֹמַר צַדִּיק לְפָנַי, מַהוּ בַּדּוֹר הַזֶּה? כְּלוֹמַר, לְפִי הַדּוֹר. וּלְפִיכָךְ לֹא בִקֵּשׁ רַחֲמִים. 
אַחַר כָּךְ אָמַר רַבִּי אֱלִיעֶזֶר, עַל כָּל זֶה הָיָה לוֹ לְבַקֵּשׁ רַחֲמִים עַל הָעוֹלָם מִלִּפְנֵי הַקָּדוֹשׁ בָּרוּךְ הוּא, שֶׁנּוֹחַ לוֹ מִי שֶׁאוֹמֵר טוֹב עַל בָּנָיו. 
מִנַּיִן לָנוּ? מִגִּדְעוֹן בֶּן יוֹאָשׁ, שֶׁלֹּא הָיָה צַדִּיק וְלֹא בֶן צַדִּיק, וּמִשּׁוּם שֶׁאָמַר טוֹב עַל יִשְׂרָאֵל, מַה כָּתוּב בּוֹ? (שופטים ו) וַיֹּאמֶר לוֹ ה' לֵךְ בְּכֹחֲךְ זֶה וְהוֹשַׁעְתָּ אֶת יִשְׂרָאֵל מִיַּד מִדְיָן. מַהוּ בְּכֹחֲךְ זֶה? הַטּוֹבָה הַזּוֹ שֶׁאָמַרְתָּ עַל בָּנַי, יִהְיֶה לְךְ כֹּחַ גָּדוֹל לְהַצִּילָם מִיַּד מִדְיָן. 
וְעוֹד אָמַר רַבִּי אֱלִיעֶזֶר, אַף עַל פִּי שֶׁיִּהְיֶה צַדִּיק גָּדוֹל מִכָּל הָעוֹלָם, וְיֹאמֶר רַע לִפְנֵי הַקָּדוֹשׁ בָּרוּךְ הוּא אוֹ מַלְשִׁינוּת עַל יִשְׂרָאֵל - עָנְשׁוֹ גָּדוֹל מִכֻּלָּם, וְלֹא מָצָאנוּ צַדִּיק טוֹב כְּאֵלִיָּהוּ בְּכָל דּוֹר, וּמִשּׁוּם שֶׁאָמַר מַלְשִׁינוּת עַל יִשְׂרָאֵל, שֶׁכָּתוּב כִּי עָזְבוּ בְרִיתְךְ בְּנֵי יִשְׂרָאֵל אֶת מִזְבְּחוֹתֶיךְ הָרָסוּ וְאֶת נְבִיאֶיךְ הָרְגוּ בֶחָרֶב, בְּאוֹתָהּ שָׁעָה הֵרַע הַרְבֵּה לְפָנָיו.


זוהר חדש נח
בֹּא וּרְאֵה מַה כָּתוּב בָּאָדָם, (בראשית ב) לֹא טוֹב הֱיוֹת הָאָדָם לְבַדּוֹ אֶעֱשֶׂה לּוֹ עֵזֶר כְּנֶגְדּוֹ. אָמַר רַבִּי, זוֹ הִיא הַנְּשָׁמָה שֶׁהִיא אֶצְלוֹ עֵזֶר לְהוֹלִיכוֹ בְּדַרְכֵי קוֹנוֹ. וְהַיְנוּ מַה שֶּׁשָּׁנִינוּ, הַבָּא לִטָּהֵר מְסַיְּעִין אוֹתוֹ. שָׁנוּ רַבּוֹתֵינוּ, כְּשֶׁהָאָדָם הוֹלֵךְ בְּדַרְכֵי קוֹנוֹ, הַרְבֵּה שֶׁמְּסַיְּעִים לוֹ. נִשְׁמָתוֹ מְסַיַּעַת אוֹתוֹ, מַלְאֲכֵי הַשָּׁרֵת מְסַיְּעִים אוֹתוֹ, שְׁכִינָתוֹ שֶׁל מָקוֹם מְסַיַּעַת אוֹתוֹ, וְכֻלָּם מַכְרִיזִים לְפָנָיו וְאוֹמְרִים (משליד, יב) בְּלֶכְתְּךְ לֹא יֵצַר צַעֲדֶךְ וְאִם תָּרוּץ לֹא תִכָּשֵׁל. רַבִּי נָתָן אוֹמֵר, נִשְׁמָתָם שֶׁל צַדִּיקִים מְסַיְּעוֹת אוֹתוֹ.

(משלי יט כא): "רבות מחשבות בלב איש" - אמר רבי יוסי הגלילׂי: כנגד מי אמר שלמה מקרא זה? לא אמרו אלא כנגד אבשלום אחיו, שהיה מחשב בליבו ואמר 'אם הורג אני דוד אבי, אני נוטל המלוכה לנפשי', והוא אינו יודע שמחשבתו של הקב"ה  קודם לשלו, שנאמר "ועצת ה' היא תקום".


מדרש רבה במדבר
למה נקרא ה' מלך הכבוד ? שהוא חולק מכבודו ליראיו.

משלי 
מִרְמָה בְּלֶב חֹרְשֵׁי רָע וּלְיֹעֲצֵי שָׁלוֹם שִׂמְחָה.
רש"י
"מרמה בלב חרשי רע" - ומתוך שהם טרודים במחשבות של תרמית, אין להם שמחה .

מרן הגאב"ד שליט"א
דברי התולדות יעקב יוסף משלימים זה את זה ובספרו עה"ת בפרשת מקץ הביא בשם הבעש"ט בביאור הפסוק "הבוטח בה' חסד יסובבנו" (תהלים ל"ב י') שאדם הבוטח בה' בטחון מושלם מלאכי מעלה שומרים עליו בכל צעד ושעל וכל המזיקים שבעולם אינם יכולים להזיקו, ועיין ב"כתר שם טוב" מהבעש"ט "מי שיש לו מדת הבטחון בהי"ת באמת אפילו אם נגזר עליו ח"ו כמה גזירות רעות אי אפשר למדת הדין לשלוט עליו, והוא בדוק, ובאמת דבר זה מבואר בכתוב (תהלים קכ"א א') שיר המעלות הבוטחים בה' כהר ציון לא ימוט לעולם ישב".

תנא דבי אליהו
בשכר יראה שיראו ישראל מאביהם שבשמיים , ובשכר האמונה שהאמינו ישראל באביהם שבשמיים .  עתיד הקב"ה שיבוא ויפדה את ישראל מבין אומות העולם , ויביא להם את ימות המשיח ואת ימות הגאולה .


הרב יאשיהו פינטו שליט"א 
האדם צריך לדעת ברגע שמלמד חובה באותו רגע מלמדים עליו  חובה בשמיים  , האדם מלמד זכות  באותו רגע מלמדים  עליו זכות בשמיים .


מדרש רבה ניצבים
אמר הקב"ה: אם נזקקת לברכתה של תורה אף אני מברך אותך, שנא' (שמות כ): בכל המקום אשר אזכיר את שמי וגו'. 
חכמים אומרים : אמר הקב"ה : אם ברכת את התורה לעצמך את מברך.


ליקוטי מוהר"ן רנא
עַל יְדֵי הַמִּלְחָמוֹת, הַיְנוּ מַחֲלקֶת, 
עַל יְדֵי זֶה בָּאִים מַחֲשָׁבוֹת רָעוֹת,
וְהַתִּקּוּן לָזֶה לִמְסֹר הַמִּלְחָמָה לַה' שֶׁה' יִלָּחֵם הַמִּלְחָמָה כַּנַּ"ל
וְזֶה בְּחִינַת שְׁתִיקָה
הַיְנוּ שֶׁצָּרִיך לִשְׁתּק לָהֶם רַק לִסְמך עַל ה' שֶׁהוּא יִלָּחֵם בִּשְׁבִילֵנוּ .

דרך החסידות שגילה הבעל שם טוב הקדוש זי"ע, שהעיקר רק לעשות טוב, וכפי ריבוי הטוב ממילא הרע יפול לגמרי .

זוהר 
אֶלָּא כָּךְ שָׁנִינוּ, כָּל דִּבּוּר וְדִבּוּר שֶׁל תְּפִלָּה שֶׁמּוֹצִיא אָדָם מִפִּיו, עוֹלֶה לְמַעְלָה וּבוֹקֵעַ רְקִיעִים, וְנִכְנָס לְמָקוֹם שֶׁנִּכְנָס, וְשָׁם נִבְחָן אוֹתוֹ הַדִּבּוּר, אִם זֶה דִּבּוּר כָּשֵׁר וְאִם לֹא. אִם זֶה דִּבּוּר כָּשֵׁר - מַכְנִיסִים אוֹתוֹ לִפְנֵי הַמֶּלֶךְ הַקָּדוֹשׁ לַעֲשׂוֹת רְצוֹנוֹ. וְאִם לֹא - מַסְטִים אוֹתוֹ הַחוּצָה

הלומד תורה בשביל לקנטר את הבריות זה נקרא לימוד לא לשמה וצריך להימנע מזה .

סנהדרין ד ב
א"ר יוחנן משום ר"ש בן יוחאי לא דוד ראוי לחטא בת שבע , ולא ישראל ראוין למעשה העגל  , לומר לך שאם חטא יחיד אומרים לו כלך אצל יחיד ואם חטאו צבור אומרים לו כלך אצל צבור . שעשו תשובה והתכפר להם .


תנא דבי אליהו
אמרו מלאכי השרת לקב"ה האדם הזה שאתה רוצה לברוא עתיד לחטוא לפניך 
אמר להם הקב"ה אפילו אין בהם אלא מידה אחת מכסא כבודי
כבר גזרתי עליהם שיאכלו את העולם הזה .

נבוכדנאצר החריב את בית המקדש והגלה את ישראל 
כיוון שפרנס שנה אחת עניים הניחו לו לגמרי מהדין כל אותו זמן 
כל שכן בני ישראל אם יעשו צדקה .


זוהר 
כָּאן רָמוּז, וַיִּמְתְּקוּ הַמָּיִם. זֶהוּ שֶׁכָּתוּב (שמות טו) וַיּוֹרֵהוּ ה' עֵץ, וַיִּמְתְּקוּ הַמָּיִם. מִכָּאן, מִי שֶׁמִּשְׁתַּדֵּל בַּתּוֹרָה שֶׁהִיא עֵץ, עֲווֹנוֹתָיו, שֶׁנֶּאֱמַר בָּהֶן (שם א) וַיְמָרֲרוּ אֶת חַיֵּיהֶם בַּעֲבֹדָה קָשָׁה, הַקָּדוֹשׁ בָּרוּךְ הוּא מוֹחֵל לוֹ, וְיַחְזְרוּ מְתוּקִים.

ליקוטי מוהר"ן
וּכְשֶׁהַנִּרְדָּף צַדִּיק שֶׁהוּא סָמוּך לְהַשֵּׁם יִתְבָּרַך
אֲזַי הוּא יִתְבָּרַך מַצִּילוֹ בְּיָדוֹ
כִּי הוּא סָמוּך לְהַשֵּׁם יִתְבָּרַך
אֲבָל כְּשֶׁהַנִּרְדָּף רָשָׁע
נִמְצָא שֶׁהוּא רָחוֹק מֵהַשֵּׁם יִתְבָּרַך
וְאַף עַל פִּי כֵן הַשֵּׁם יִתְבָּרַך מַצִּילוֹ
כִּי הָאלהִים יְבַקֵּשׁ את הנרדף וְכוּ'

מוהרא"ש זצ"ל
גם מה שקורה לנו מאדם בעל בחירה הכל בחשבון צדק מאיתו יתברך , ואין יכולת לשום נברא להועיל ולהזיק  ללא רשותו  יתברך .

אמר החכם הסבלנות תחבולה למי שאין תחבולה .

מוהרא"ש זצ"ל
לפעמים פועלים עם כעס וקפידה , צריך לדעת שבדרך כלל  בדרכי נועם היו יכולים לפעול יותר 

קהלת
 וְחָכְמַת הַמִּסְכֵּן בְּזוּיָה, וּדְבָרָיו אֵינָם נִשְׁמָעִים .
רש"י 
חכמתו של זה בזויה לכולם ועכשיו כולם נמלטו על ידו

צריך להזהר לא להחזיר רעה תחת טובה . לא רק זה אלא יש להזהר מלהחזיר רעה תחת רעה .

אורחות צדיקים
לא יראה בפניו של אדם שכועס עליו, אלא ידבר עמו בלא ראית פניו, ואז יבריח הכעס מלבו.


ליקוטי מוהר"ן
'הַקָּדוֹשׁ בָּרוּךְ הוּא מִתְאַוֶּה לִתְפִילָּתָן שֶׁל יִשְׂרָאֵל'
וּכְשֶׁיִּשְׂרָאֵל מִתְפַּלְּלִין לְפָנָיו וּמְמַלְּאִין תַּאֲוָותוֹ
הוּא מְקַבֵּל תַּעֲנוּג מֵעִמָּנוּ
כְּמוֹ שֶׁכָּתוּב: "אִשֶּׁה רֵיחַ נִיחֹחַ לַה'"

אורחות צדיקים
על עובר דרך מקרה איזה עבירה התורה מגינה .

זוהר
רַבִּי יוֹסֵי הָיָה הוֹלֵךְ בַּדֶּרֶךְ, פָּגַשׁ בּוֹ רַבִּי חִיָּיא. אָמַר לוֹ, זֶה שֶׁבֵּאֲרוּ הַחֲבֵרִים, שֶׁכָּתוּב בְּעֵלִי (שמואל א ג) וְלָכֵן נִשְׁבַּעְתִּי לְבֵית עֵלִי אִם יִתְכַּפֵּר עֲון בֵּית עֵלִי בְּזֶבַח וּבְמִנְחָה עַד עוֹלָם, בְּזֶבַח וּמִנְחָה אֵינוֹ מִתְכַּפֵּר, אֲבָל מִתְכַּפֵּר הוּא בְּדִבְרֵי תוֹרָה. לָמָּה? מִשּׁוּם שֶׁדִּבְרֵי תוֹרָה עוֹלִים עַל כָּל הַקָּרְבָּנוֹת שֶׁבָּעוֹלָם, כְּמוֹ שֶׁבֵּאֲרוּהָ שֶׁכָּתוּב, (ויקראז) זֹּאת הַתּוֹרָה לָעֹלָה לַמִּנְחָה וְלַחַטָּאת וְלָאָשָׁם וְלַמִּלּוּאִים, שְׁקוּלָה הַתּוֹרָה כְּנֶגֶד כָּל הַקָּרְבָּנוֹת שֶׁל הָעוֹלָם. אָמַר לוֹ, כָּךְ זֶה וַדַּאי, שֶׁכָּל מִי שֶׁמִּשְׁתַּדֵּל בַּתּוֹרָה, אַף עַל גַּב שֶׁנִּגְזַר עָלָיו עֹנֶשׁ מִלְמַעְלָה, נוֹחַ לוֹ מִכָּל הַקָּרְבָּנוֹת וְהָעוֹלוֹת, וְאוֹתוֹ הָעֹנֶשׁ נִקְרָע.

ליקוטי עצות
על ידי מידת רחמנות טובה הקב"ה מוחל לאדם ומעביר ממנו את המשחיתים שנעשו מעוונותיו

תנא דבי אליהו 
אמר לו הקב"ה למשה אין אתה יכול לעמוד על מידותי  . אלא הרי אני מודיע מקצת מידותי , כשאני רואה בני אדם שאין להם תוחלת לא במעשיהם ולא במעשה אבותיהם , אלא בשביל שהם עומדים ומברכים ומתחננים ומרבים תפילה לפני . אני נזקק להם וכופל להם מזונותיהם  ,שנאמר 'פנה אל תפילת הערער וגו' (תהילים ק"ב )

תנא דבי אליהו 
עושה אדם תורה קמאה לפניך טומן לו אתה שכרו באלף אלפים פעמים לטובה ואין כל בריה יודעת . עשה אדם צדקה וגמילות חסדים קימאה לפניך כופל אתה לו שכרו באלף אלפים פעמים לטובה ואין כל בריה יודעת .

אבות דרבי נתן
פעם אחת היה רבן יוחנן בן זכאי יוצא מירושלים, והיה רבי יהושע הולך אחריו, 
וראה בית המקדש חרב. 
אמר רבי יהושע: אוי לנו על זה שהוא חרב. מקום שמכפרים בו עונותיהם של ישראל. 
אמר לו: בני, אל ירע לך. יש לנו כפרה אחת שהיא כמותה, ואיזה? זה גמילות חסדים. 
שנאמר: "כי חסד חפצתי ולא זבח".

קהלת 
ט֥וֹב כַּ֖עַס מִשְּׂח֑וֹק כִּֽי־בְרֹ֥עַ פָּנִ֖ים יִ֥יטַב לֵֽב . 
רש"י
"טוב כעס משחוק" - מי שרודפת מדת הדין אחריו אל יצטער טוב היה להם לדור המבול אם הראה הקב"ה פנים זעומות על עבירות שבידם משחוק ששחק עמהם שאילו הראה להם קימעא רוע פנים היו חוזרים למוטב

ספר חסידים
הרי הוא אומר 'ונתן לך רחמים ורחמך' הרי סימן זה מסור בידך כל זמן שאתה רחמן ירחמו עליך .


מדרש רבה שיר השירים
כל י"ב שבטים משולים כחיות, לפי שהאומות נלחמים לישראל . והקדוש ברוך הוא מגבירן לישראל ונעשין בפני האומות כחיות, להכניען לפני הקדוש ברוך הוא ולפני ישראל. אבל אצל הקדוש ברוך הוא, נעשים ישראל  כיונה תמה ושומעין לו.

משנה תורה לרמב"ם זצ"ל
במה דברים אמורים שכל אחד מאלו אין לו חלק לעולם הבא, בשמת בלא תשובה.  אבל אם שב מרשעו, ומת והוא בעל תשובה--הרי זה מבני העולם הבא, שאין לך דבר שעומד בפני התשובה:  אפילו כפר בעיקר כל ימיו, ובאחרונה שב--יש לו חלק לעולם הבא, שנאמר "שלום שלום לרחוק ולקרוב, אמר ה'--ורפאתיו" (ישעיהו נז,יט).


ספר המידות
כָּל הַנִּמְשָׁךְ אַחַר צַעֲרוֹ יוֹתֵר מִדַּי, הַצַּעַר נִמְשָׁךְ אַחֲרָיו.

תנא דבי אליהו 
זה הכלל כל הנושא פנים לטובה זוכה ומקבל פני שכינה . המזוהם והמלוכלך אינו מסיב בפני המלך . במה דברים אמורים בזמן שלא עשה תשובה . אבל אם עשה תשובה ומת הרי הוא כצדיקי עולם לכל דבר .

תנא דבי אליהו 
צדיקים נענשים על הקלות ורשעים על החמורות  , צא ולמד ממשה ואהרון שלא נענשו אלא על הקלות . צא ולמד מירבעם אחז ומנשה שלא נתחייבו עד שמילאו כל העולם כולו עם עבירות .
משל למה הדבר דומה למלך בשר ודם שהיה יושב על כסאו . והיו זקני מדינתו יושבים לפניו , כיון שאמר אחד דבר שלא כהוגן פגעו בו מיד . והעומדים בחוץ יעמדו עד שתגיע שעת דינה של גיהנום .


גדול המפייס חבירו בדברים יותר מהנותן צדקה בממון (בבא בתרא ט:)

מדרש תהילים
אמר הקב"ה לישראל בשבילי אתם מתחרפים ? אני מסיר חרפתכם . כמו שכתוב (ישעיה כה')' בלע המוות לנצח ומחה ה' אלוהים דמעה מעל כל פנים וחרפת עמו יסיר מכל הארץ כי ה' דיבר 

מדרש תהילים
הקב"ה נתן הוד למשה וההדר נתן ליהושע . לעתיד לבוא נותן את שניהם למלך המשיח , ולא למלך המשיח בלבד הוא נותן אלא לכל מי שהוא יגע בתורה.


מדרש שוחר טוב
'כל פעל ה' למעניהו '  לקילוסו.
משל למלך שעשה סעודה ואמר כל מי שמברך את המלך יערב לו .

פחד משה על בני ישראל , אמר שמה יתחתם עליהם הדין
ויהיו לוקים כל שעה , והיה מחפש איך לזכות אותם .

ליקוטי עצות
הַצַּדִּיקִים אֲמִתִּיִּים מְכַפְּרִין עֲווֹנוֹת, כְּמוֹ שֶׁכָּתוּב: "וְאִישׁ חָכָם יְכַפְּרֶנָּה"

פסחים פה ב
אמר רבי יהושע בן לוי  אפילו מחיצה של ברזל אינה מפסקת בין ישראל לאביהם שבשמים

מדרש רבה בלק 
ויאמר בלעם אל מלאך ה' חטאתי 
שהיה רשע ערום ויודע, שאין עומד מפני הפורעניות, אלא תשובה, שכל מי שחוטא ואומר חטאתי, אין רשות למלאך ליגע בו.

מוהרא"ש  זצ"ל
עיקר היסוד ביהדות ללמד זכות על עצמו ועל אחרים .

ילקוט שמעוני 
בשר ודם חימה כובשתו, אבל הקב"ה כובש את החימה שנאמר  'בעל חימה' (נחום א' ) 

רבי נתן  זצ"ל אמר שהתפילות שלו בספר ליקוטי תפלות באים משער נ', והם מלאים רוח הקודש, והרבה אנשים יושבים כבר בגן עדן בזכות התפלות שלו

אורחות צדיקים
אמר רבי אבהו: לעתיד הכל עתידים להיות תמהין כנגד מי ששמע לאלוהים, ואומרים: מי הוא זה שפלוני  שלא קרא ולא שנה והרי הוא יושב עם האבות ומשיח עימהם? והאלוהים יאמר להם: מה אתם תמהים? לא זכו אלו אלא מפני ששמעו אלי, שנאמר: "אזן שמעת תוכחת חיים בקרב חכמים תלין" (משלי טו, לא).

ספרי דברים
(דברים ל״ב:כ״ג) 'חיצי אכלה בם'.
 חיצי כלים, וישראל הם אינן כלים.

על ידי לשון הרע יכולים להמשיך רוח רעה על אותו אחד ,
וצריך לעשות כמה תפילות בעינין הזה , להישמר מכל אלה .

משלי
זֶבַח רְשָׁעִים, תּוֹעֲבַת יְהוָה;    וּתְפִלַּת יְשָׁרִים רְצוֹנוֹ.

מדרש תהילים 
'לך ה' החסד כי אתה תשלם לאיש כמעשיהו'  מהו כמעשיהו ?
רבי יהודה אומר העבירה עקרה ואינה עושה פירות
אבל הצדקה עושה פירות שנאמר (ישעיהו )
' אימרו צדיק כי טוב כי פרי מעלליהם יאכלו'


תנחומא נשא
'ותחת כנפיו תחסה, צנה וסוחרה אמתו '
אמר רבי שמעון בן לקיש: 
אמר הקב"ה צינה אני נעשה לכל מי שחוסה בתורה .

ליקוטי עצות
מִי שֶׁיֵּשׁ לוֹ דַּעַת מִתְרַחֵק מִן הַמַּחֲלֹקֶת בְּיוֹתֵר. כִּי עִקַּר הַמַּחֲלֹקֶת וְהַכַּעַס הוּא מֵחֶסְרוֹן הַדַּעַת, וְכָל מַה שֶּׁהַדַּעַת מִתְרַבֶּה בְּיוֹתֵר, מִתְבַּטֵּל הַמַּחֲלֹקֶת בְּיוֹתֵר. עַל כֵּן עַל יְדֵי עֵסֶק הַתּוֹרָה שֶׁהִיא הַדַּעַת, מִתְבַּטֵּל הַמַּחֲלֹקֶת וְנִתְרַבֶּה הַשָּׁלוֹם

חיי מוהר"ן
פַּעַם אַחַת הָיוּ אַנְשֵׁי שְׁלוֹמֵנוּ קוֹבְלִים לְפָנָיו שֶׁקָּשָׁה לָהֶם לִסְבּל עִנְיַן הַמַּחֲלקֶת וְהָרְדִיפוֹת וְכוּ'
עָנָה וְאָמַר לָהֶם תַּאֲמִינוּ לִי שֶׁיֵּשׁ בְּיָדִי כּחַ לַעֲשׂוֹת שָׁלוֹם עִם כָּל הָעוֹלָם
שֶׁלּא יִהְיֶה שׁוּם חוֹלֵק עָלַי
אֲבָל מַה אֶעֱשֶׂה שֶׁיֵּשׁ מַדְרֵגוֹת וְהֵיכָלוֹת כָּאֵלּוּ שֶׁאִי אֶפְשָׁר לָבא אֲלֵיהֶם רַק עַל יְדֵי מַחֲלקֶת.

ספר המידות
סוֹף שֶׁקִּלְלַת חִנָּם יָשׁוּב עַל הַמְקַלֵּל.


ליקוטי עצות
עַל־יְדֵי זֶה שֶׁמְּטַהֵר הַלֵּב וּמְגָרֵשׁ מִמֶּנּוּ הַמַּחֲשָׁבוֹת רָעוֹת וְחוֹשֵׁב מַחֲשָׁבוֹת טוֹבוֹת, יִזְכֶּה לַעֲשׂוֹת נִסִּים וּמוֹפְתִים בָּעוֹלָם


ספר המידות
מִי שֶׁהוּא נַצְחָן, הַקָּדוֹשׁ בָּרוּךְ הוּא שׁוֹכֵחַ אוֹתוֹ וּמַסְתִּיר פָּנָיו מִמֶּנּוּ.
נצחן זה אחד שחושב שתמיד הוא מוכרח להיות צודק .








